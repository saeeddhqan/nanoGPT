ما حریفان بزم اسراریم
مستِ جام شهود دیداریم
جوشِ بحرِ محیطِ لاهوتیم
فیضِ صبحِ جهان انواریم
اثر و فعلِ حق، ز ما پیداست
بی گمان عرضِ سرِ اظهاریم
جلوه فرماست حق به کسوتِ ما
لاجرم طرفه رنگ ها داریم
گاه، جامیم و گاه باده ی ناب
گاه، ساقی و گاه خماریم
گاه، مجنون و گاه جوهرِ هوش
گاه، مستیم و گاه هشیاریم
گاه، مجنون کارهای خودیم
گاه، از فعلِ خویش بیزاریم
گاه، از خویش رفته چون سیلاب
گاه، تمکین بنا چو کُهساریم
گاه، معموره ی وجودی را
به غذا و شراب معماریم
گاه، در عالم تغافلِ شوق
بی نیاز از خیالِ تیماریم
گاه، در دل ز خالِ لاله رخان
تخم سودایِ عشق می کاریم
گاه، از زلفِ عنبرین مویان
به شکنجِ هوس گرفتاریم
حاصلِ کار و بارِ عشق و هوس
همه از ماست تا چه برداریم؟
در چمنزارِ عالم امکان
از رهِ جسم و جان، گل و خاریم
گاه لطفیم، موجِ ابِ حیات
دم سرگرمیِ غضب، ناریم
برقِ عشقیم، شعله می خندیم
ابرِ شوقیم، ناله می باریم
گرچه بالذات واحدیم به حق
لیک با اسم و فعل، بسیاریم
شوقِ ما با وجودِ بی رنگی
تا به رنگ اشناست، گلزاریم
کفر و دین است گفت وگو، ورنه
عین تسبیح و عین زنّاریم
به فضولان ز درسگاهِ یقین
این دو مصرع گواه می اریم
که جهان نیست جز تجلیِ دوست
این من و ما، همان اضافَتِ اوست
روزگاری ست از محیطِ بقا
همچو موج اوفتاده ایم جدا
یعنی از درسِ معنیِ اطلاق
حرفِ تقیید کرده ایم انشا
در تماشاگهِ قِدَم بودیم
فارغ از عرضِ چند و چون و چرا
جوش زد ناگهان محیطِ وجود
موجِ تمییزِ عِلم شد پیدا
موج چون بر کنارِ بحر رسید
کرد ظاهر مظاهرِ اسما
اسم صورت پذیرشی گردید
گشت حادث حقیقتِ اشیا
اسمان ها پدید شد زان موج
چون حباب از تلاطم دریا
دورِ افلاک شد کثافت ریز
تا عناصر پدید شد زین ها
نور و ظلمت مقابلِ هم شد
داد ارایشِ صباح و مَسا
گشت اضداد، ظاهر از اعداد
ضدِّ نار، اب و، ضدِّ خاک، هوا
از عناصر، جماد صورت بست
شوق ننشست ساعتی از پا
پس طبیعت در اهتزاز امد
از جمادی نبات یافت نما
باز حیوان شد و ازو انسان
شد مسمی به ادم و حوا
کرد پیدا ز نوعِ انسانی
کافر و گبر و مومن و ترسا
وحدتِ صِرف، جوشِ کثرت زد
خامشی شد بدل به رنگِ صدا
جلوه بر جلوه رنگ و بو جوشید
حسن، بی پرده شد ز جیبِ خفا
ممکن امد برون ز سازِ وجوب
از چه؟ از نغمه ی تأملِ ما
جز ز حادث، قدیم رخ ننمود
کرد از بس خِرَد معاینه ها
عقل هرگز نداشت اگاهی
کز چه محبوسِ لفظ شد معنا
چون به دریایِ حیرت افتادیم
باطن ما ز عشق یافت ندا:
که جهان نیست جز تجلیِ دوست
این من و ما، همان اضافَتِ اوست
عشق تا مایلِ بیان گردید
دو جهان شوخیِ زبان گردید
امد و بر درِ شنیدن زد
خامشی رفت و داستان گردید
افتابِ ازل نقاب گشود
ذره ناچار پَرفِشان گردید
ظاهر و باطنی به حرف امد
اعتبارات جسم و جان گردید
مژه ی شوق، باز کرد اغوش
وسعت ایینه ی جهان گردید
سَرِ سوداییئی به گردش رفت
عرضِ دوران اسمان گردید
حرص در طبعِ اب و خاک افسرد
گوهر و لعلِ بحر و کان گردید
اعتباراتِ پوچ توفان کرد
محملِ موج و کف روان گردید
تخم بشکست و ریشه صورت بست
ریشه بالید و گلسِتان گردید
دشتِ امکان نداشت دَیّاری
گَردِ اوهام، کاروان گردید
ریشه برعکس می دود اینجا
نفس از عاجزی فغان گردید
تا نوای فنا عیان گردد
زندگی سازِ امتحان گردید
عمر گل کرد و داغِ فرصت برد
شرری پَر زد و نهان گردید
بی قراران شوق را چون صبح
بالِ پرواز، اشیان گردید
خون شوقی بر استان نیاز
خاک گشت و چمن عیان گردید
شوقِ دیدار شد دلیلِ طلب
اشک پیش از نگه روان گردید
ناله بالید در هوای قدی
سروِ گلزار بی نشان گردید
اشک هم در قفای بیتابی
رفت جایی که دل توان گردید
نه خزان جلوه گر شد و نه بهار
این قدَر رنگ بلبلان گردید
غیرِ این معنی اشکار نشد:
 تا یقین فارغ از گمان گردید
که جهان نیست جز تجلیِ دوست
این من و ما، همان اضافَتِ اوست
موج پوشید رویِ دریا را
پرده از اسم شد مسما را
نیست جز اسم، بالِ پروازش
فهم کن اشیان عنقا را
جلوه های جمالِ بی رنگی
تک و پو داد جان اشیا را
عصمتِ حسن یوسفی زده چاک
جیبِ ناموسِ صد زلیخا را
ذات فارغ ز اعتبارِ ظهور
معتبر جلوه ساخت، اسما را
ذره اینجا به هر زمینگیری
چشمکی می زند ثریا را
می کند دودی از نفس ظاهر
تا دهد عرضه داغِ دل ها را
می کشد طرفی از نقاب سحر
تا کند سینه چاک، دنیا را
از نسیم بهار کرد عیان
نفسِ معجزِ مسیحا را
می نماید ز شاخِ هر گلبن
شمع اسرار دست موسا را
شوق، حیران که با چنین اظهار
چه نهانی ست اشکارا را؟
در دلِ لاله ی چمن اخر
که نهاده است داغ سودا را؟
سرِ حیرت به گوشِ کوه که گفت؟
کز جگر خون چکید خارا را؟
جاده هرسو گشوده است اغوش
که دریده ست جِیبِ صحرا را؟
زین همه جلوه ی جنون پیما
سوخت حیرت، نگاهِ بینا را
شعله ی دل ز چشم تر ننشست
ابر، ننشاند جوشِ دریا را
غُلغُلِ باده ی قیامت جوش
همه تن ناله کرد مینا را
اگهی می زند چو ایینه
مُهر بر لب، زبان گویا را
قفلِ گنجِ دل است خاموشی
از صدف پرس این معما را
بیدل ار واقفی ز رمزِ یقین
ترک کن قصّه ی من و ما را
که جهان نیست جز تجلیِ دوست
این من و ما، همان اضافَتِ اوست
مگذر از سیرِ عالم اسرار
تا شوی محرم حقیقتِ کار
چند اندیشه ی زن و فرزند؟
مایه هیچ است و راهزن بسیار
گر نداری ز دهر پایِ گریز
دستی از دامن جهان بردار
ای حباب این قدَر چه می بالی؟
شرمی از گیر و دارِ خویش بدار
که به یک دَم زدن، حریفِ اجل
از سرت برکشیده است دمار
گر همه بر فلک روی چو سحاب
قطره اشکی شو و به خاک ببار
منعِ جولان عجز، نتوان کرد
سایه بر کوه می رود هموار
تا نگردی خجل ز رویِ عدم
زندگی را به جز فنا مشمار
می رود صبح و می دهد اواز
که: به راهِ تو زندگی ست غبار
تا به کی مستعار باید زیست؟
هرچه داری برو به حق بسپار
جهد کن تا به خود زنی اتش
نیست شمعی دگر در این شبِ تار
مدعا زین فسون یأس ان است
که تو از خویش بگذری ناچار
چیست از خویشتن گذشتن تو؟
یعنی از وهم هستی و پندار
رفع ظلمت، حضورِ خورشید است
نور باقی است چون نمانَد نار
نفیِ باطل، ثبوتِ حق دارد
همه عیش است چون روَد ازار
تا نیی واصلِ بهارِ یقین
عیشِ رنج است گلشنت، همه خار
چون رسیدی به نشئه ی توحید
خواه مستی گزین و خواه خمار
عجز شو تا رسی به علم غرور
باش مجبور تا شوی مختار
ای خوش ان دم که بی نیاز شود
درسِ اگاهیِ تو از تکرار
تا به چشم شهود دریابی:
 بی غبارِ تکلف اظهار 
که جهان نیست جز تجلیِ دوست
این من و ما، همان اضافَتِ اوست
هوش اگر نشئه ای به سر دارد
با فلک دست در کمر دارد
ان که چاکی به دل رساند از عشق
چمن فیضِ صد سحر دارد
هرکه را داغِ حیرتی دریافت
بهرِ دفعِ بلا سپر دارد
نیست جز دردسر نتیجه ی عقل
بیخودی راحتِ دگر دارد
ای خوش ان کس که سرمه ی بینش
از خطِ یار، در نظر دارد
همچو گرداب می تند بر خویش
هرکه از قعرِ دل گهر دارد
گر عمل نیست، علم، بارِ دل است
کی پَرَد ماهی؟ ار چه پر دارد
نفسِ انسان، در این چمن نخلی ست
کز نفَس اره ها به سر دارد
خرمن اعتبارِ هستیِ ما
دانه گر دارد از شرر دارد
چه تماشا کند کسی؟ که حباب
حاصلِ عمر، یک نظر دارد
حرفِ خونین دلان مگوی و مپرس
لاله صد داغ و یک جگر دارد
محو تسلیم باش و راحت کن
سایه، جمعیتِ دگر دارد
به تردد محیط نتوان شد
موج، بیهوده دردسر دارد
ابرویِ محیطِ عافیت است
هرکه ایینه ی گهر دارد
اهلِ معنی تواضعِ محضند
سرکشی شاخِ بی ثمر دارد
قیدِ هستی، دلیلِ خامی هاست
چوبِ تر، ثقلِ بیشتر دارد
چرخ بر نقشِ عیب، بینا نیست
حلقه چشمی برون در دارد
رازداران، خموشی اهنگند
خاک، مشکل که ناله بر دارد
مایه ی راحت است لب بستن
که نی از خامُشی شکر دارد
سخن و خامُشی ست یکسانش
هرکه زین گفت وگو خبر دارد
که: جهان نیست جز تجلیِ دوست
این من و ما، همان اضافَتِ اوست
دیده عمری ست، داغِ حیرانی ست
دل همان نسخه ی جنون خوانی ست
گر به هرسو نظر کنی چمن است
هر طرف پر زنی گل افشانی ست
بی نیازی بهارها دارد
گفت وگو محوِ باقی و فانی ست
خلوت ارایی انجمن سازی
اعتبار وجوب و امکانی ست
ان یکی عالم تغافل شوق
این دگر باغِ رنگ گردانی ست
از بد و نیک انچه دید نظر
جلوه گر شد که غیر بهتانی ست
همه را سرنوشت فکر خود است
زانو ایینه دارِ پیشانی ست
خاک اسوده پا به دامن ناز
که: همین جا بهارِ رحمانی ست 
اب خندان که: بحر را زاینجا
عرق الود گرم جولانی ست 
باد مطلق عنان که: عنقا را
در همین اشیان پرافشانی ست 
شعله بی پرده: کای نظربازان
کسوتی نیست، جلوه عریانی ست 
چرخ گردان که: چاره نتوان یافت
زورقِ کائنات، توفانی ست 
صبح اجزای خویش داد به باد
که: نفس مایه ی پریشانی ست 
ابر دامن کشان که: حاصلِ دهر
خرمن ارای اشک سامانی ست 
گلسِتان جامه در ز شوخیِ رنگ
که: دو عالم شکست پیمانی ست 
شهر و غوغا که: جلوه ابادی ست 
دشت و تسکین که: جمله ویرانی ست 
بحر سرخوش که: مدعا گهر است 
کوه نازان که: لعلِ رُمانی ست 
هر یک از نسخه ی حقیقتِ خویش
سرخط اظهارِ راز پنهانی ست
این قدر واشکافتن عبث است
گر نه فکرِ یقین گریبانی ست
با همه هوش معنیِ این راز
تا نفهمیده اند نادانی ست
که جهان نیست جز تجلیِ دوست
این من و ما، همان اضافَتِ اوست
هیچ کس رمزِ این گره نگشود
که چه رنگ است گلشن مقصود؟
گل نکرد از بهارِ اگاهی
جز همین سرخ و زرد و سبز و کبود
لیک تا چشم برهم امده است
چون خیالند، از نظر مفقود
گرمی از مجمرِ سپهر مخواه
شعله ها رفته اند پیش از دود
اعتبارات، محوِ یکدگرند
انچه کم شد ز شب به روز افزود
در ظهور است مختفی مظهر
باوجود است بی نشان موجود
همه بی پرده لیک در پرده
جمله پیدا ولی برون ز نمود
این قدر عالم تهی از خویش
مطلقی را نموده پر ز قیود
یک طرف شورِ مسلم و مومن
طرفی گفت وگویِ گبر و یهود
این یکی دیری، ان دگر حرَمی
هر یکی را تسلیِ معبود
اخِرِ کار از این همه سودا
نه زیان اشکار گشت نه سود
لازم مایه ای ست سود و زیان
خلقِ بی مایه را چه هست و چه بود؟
همه چیدند رخت و ماند همان
چارسوی ظهور نامسدود
گردشی بود و رفتنی از خویش
همه افاق، رنگ می پیمود
عشق باقی و مابقی فانی
این زمان کو ایاز و کو محمود؟
افتابِ قِدَم همان قدم است
نه هبوطی است در میان نه صعود
همچو موج و حباب از این دریا
عالمی جلوه کرد و هیچ نبود
سازِ دیوانگی ست هوش اینجا
خاموشی و کری ست گفت و شنود
چیست دیدن؟ غبارِ دیده فریب
چه شنیدن؟ خیالِ وهم الود
زین همه پرفشانیِ اوهام
به همین حیله می توان اسود
که: جهان نیست جز تجلیِ دوست
این من و ما، همان اضافَتِ اوست
بیخودی باز گرم جولان شد
اهِ افسرده شعله سامان شد:
کاین جهان خود نداشت عیبِ حدوث
قابلِ تهمت از چه عنوان شد؟
گفتم از سازِ بی نقابیِ ما
انچه پوشیده بود عریان شد
گشت محدود، بیکرانیِ دل
دستگاهِ جهات و ارکان شد
گَردِ ما را نفَس پریشان کرد
گیر و دار بساط امکان شد
خاک از عجز ما به جلوه رسید
اتش از اهِ ما نمایان شد
سخت بی اب بود دشتِ ظهور
اشکِ ما ریختند، عَمان شد
رنگ ما دید خاک، گلشن گشت
بوی ما یافت نیستی، جان شد
قطره ای ریخت چشم حیرانی
هفت سیاره سبحه گردان شد
یادی از پیچ و تابِ ما کردند
زلف پیدا شد و پریشان شد
نقشِ رنگِ بنایِ ما بستند
نقضِ عهد و شکستِ پیمان شد
دهر، کسبِ کمالِ ما می کرد
تا به جایی رسید، انسان شد
از جنابِ سجودِ عزّتِ ما
انکه مردود گشت شیطان شد
از یقین و گمان فطرتِ ماست
گر کسی گبر یا مسلمان شد
ای بسا دعویئی که اخرِ کار
اب گشت و به خاک پنهان شد
این دم از گفت وگو پشیمانی ست
که نگه محرم گریبان شد
لافِ ما شورِ ناامیدیِ ماست
بسکه هیچیم، هیچ نتوان شد
شرم، ابی به روی جرأت ریخت
مشکلی از خجالت اسان شد
سِحر می جوشد از فسانه ی ما
گوش بشنید و چشم حیران شد
اخر کار مژده اش دادند
تا دل از فعل خود پشیمان شد
که: جهان نیست جز تجلیِ دوست
این من و ما، همان اضافَتِ اوست 
گرچه کونین، مستِ جانان است
میِ عرفان به جام انسان است
نبوَد همترازِ وی یاقوت
سنگ و اهن اگرچه از کان است
موج و کف جلوه می کند، اما
از گهر ابرویِ عَمان است
خار و خس مصلحت فروشی هاست
ورنه گل رونقِ گلستان است
از عقیق است اعتبارِ یمن
لعل، سرمایه ی بدخشان است
بهرِ این شمع، چرخ، فانوس است
بهرِ این گنج، دهر، ویران است
در شبستان غفلتِ افاق
ادمی افتابِ تابان است
شأن زنبور چرخ راست عسل
جسم معذور و دهر را جان است
مخزن عدل و معدن انصاف
منبعِ فیض و بحرِ احسان است
به جلال است معنی قهار
در صفات جمال رحمان است
از لبی خنده، صبحِ عالم فیض
وز نَمی اشک، ابرِ نیسان است
دلِ صافش چه نقش ها که نبست
بس که ایینه است، حیران است
در لباسِ تجددِ امثال
همچو حق جلوه گر به هر شأن است
صد چمن جلوه می کند به خیال
جوشِ بی رنگی اش گل افشان است
گاه از قهر، چشمه ی الَم است
گاه از لطف، عین درمان است
گاه، کهل است و گاه، پیر زمان
گه جوان، گاه طفل نادان است
گرچه معموره ی خِرَد کاری ست
تا جنون می کند بیابان است
زیر چرخ از جهان نشسته برون
صاحب خانه است و مهمان است
گر به صورت رود گداصفت است
ور به معنی رسید سلطان است
تا از این رمز گشته ایم اگاه
نزدِ ما خوب و زشت یکسان است
که جهان نیست جز تجلیِ دوست
این من و ما، همان اضافَتِ اوست
اعتبارِ حقیقتِ ازلیم
اب و رنگِ بهارِ لَم یزلیم
عشق، هرجا به خون تپَد، بالیم
حسن، هرجا چمن شود، حللیم
شوقِ ما داشت جلوه ها در کار
عِلم بودیم، این زمان عَمَلیم
بهرِ ترتیبِ نظم امکانی
چون ردیف و قوافیِ غزلیم
عمر، سررشته ی توجهِ ماست
گر تغافل ز خود کنیم اجلیم
چشم یک چند دام جلوه گری ست
شیشه گر بشکند پری مثلیم
مستی از پهلویِ دل است اینجا
صد خرابات شیشه در بغلیم
چون سحر از غبارِ وهم نفس
بس که بر خویش چیده ایم، تلیم
تا دِماغِ هوس رسا گردد
گوهرارای رشته ی املیم
کارِ ما زین بساط مفت بری ست
بازی رنگ وهم را شتلیم
صلح، درس کتاب وحدت بود
تا طرف اشکار شد جدلیم
زهر می پرورد تمیزِ صفات
ورنه بالذات چشمه ی عسلیم
مدعا هیچ و این همه نیرنگ
عرضِ اوهام و این قدَر حیلیم
وهم کثرت نمای یکتایی ست
معنیِ واحدیم و مبتذلیم
سازِ ما قابلِ اقامت نیست
ناله ای در توهم جبلیم
هستی اکنون به جای نیستی است
عدمی رفته است و ما بدلیم
خجلت اعتبار اگر این است
هرقدر ظاهریم، بی محلیم
خواه افسانه گیر و خواه خیال
هرچه هستیم از همین قبلیم
گر کنی فهم گیر و دار ظهور
چون نفس جهد هیچ ماحصلیم
با همه اعتبار ساز شکست
به همین نکته ایمن از خللیم
که: جهان نیست جز تجلیِ دوست
این من و ما، همان اضافَتِ اوست 
ای خطت ایه ی وفاداری
نرگست نسخه ی ستمکاری
طره ی کافرِ تو از کفِ دل
نقدِ ایمان برَد به طراری
علم حاصل نما، ز جهل گریز
جهل خواب است و علم بیداری
غافل از حال خود مشو کز دل
لوحِ محفوظ در بغل داری
چون صدف جا کنی به سینه ی بحر
گوهر دل اگر به دست اری
رشته ی سبحه ی دل است نفس
مکش از بیدلی به زنّاری
غنچه سان عقده ی تو حل گردد
گر شبی وارسی به خونخواری
تا طبیب تو نیست درد طلب
گر مسیحا شوی که بیماری
در خرابی بود عمارت دل
سر کن از سیل اشک، معماری
نقطه ی صفر گرد و پیشی کن
در کمی خفته است بسیاری
هرکه سر در رهِ طلب دارد
بودش فکرِ غیر، سرباری
التفاتت به ماسِوا زان روست
که در اندیشه ی خودی عاری
هیچ کس مانعِ خرام تو نیست
هم تو در پایِ خویشتن خاری
رنگ و بو، جمله سازِ پرواز است
اینت ازادی و گرفتاری
خواه جنّت گزین و خواه سقَر
که تو در اختیار، مختاری
گر به عرفان رسی، همان نوری
ور به غفلت روی، همان ناری
پرتوِ افتابِ هستیِ ذات
هست در جمله ی جهان ساری
یک محیط است ابِ رحمت او
گشته در جویِ کن فکان جاری
گر صداقت دلیلِ دانشِ توست
لفظ را عین معنی انگاری
چون قدح جمله چشم حیران باش
گر از این باده نشئه ای داری
که جهان نیست جز تجلیِ دوست
این من و ما، همان اضافَتِ اوست
چون صفای تو رنگ می گیرد
عالمی را پرنگ می گیرد
امتیازِ تو بس که می بالد
صورتِ فخر و ننگ می گیرد
فطرتت از تخیلِ اضداد
طرفِ صلح و جنگ می گیرد
شش جهت از توهم نظرت
گردِ اوهام بنگ می گیرد
نُه فلک را به یک تأملِ تو
مژه ی بسته تنگ می گیرد
نفسِ صبح بی توجهِ تو
چون دم تیغ، زنگ می گیرد
عطسه ی غنچه گر همه طرب است
احتزازت تفنگ می گیرد
فرصتی کز شتاب دارد بال
التفاتت درنگ می گیرد
چون تو را میلِ ارمیدن هاست
ناله تمکین سنگ می گیرد
هرکجا وحشتت قدم ساید
برق را عذر لنگ می گیرد
چشمت انجا که از هوس ترسد
هر نگه صد خدنگ می گیرد
گاه پرداز کلک نیرنگت
حرف چین بر فرنگ می گیرد
گاه گفتارت از گران سنجی
بوی گل را به سنگ می گیرد
گاه شوقت به عالم الفت
شعله را گل به چنگ می گیرد
گاه از افسون شوخیِ وحشت
چمنی را پلنگ می گیرد
گرچه گَردِ خیالِ جولانت
سرِ صد کوچه تنگ می گیرد
لیک زنهار مگذر از رهِ عجز
پشّه اینجا کلنگ می گیرد
اخر این شمع از گریبانش
راهِ کام نهنگ می گیرد
عکس چون سوی شخص برگردد
ملک ایینه زنگ می گیرد
خواه من گوی و خواه ما می خوان
از همین نغمه رنگ می گیرد
که: جهان نیست جز تجلیِ دوست
این من و ما، همان اضافَتِ اوست 
ای به خود غره ی کمالِ قصور
با همه قرب، از حقیقت دور
غیر، جوشیده ای ز عالم عین
نار گل کرده ای ز گلشن نور
دل در اغوش و این همه بیدل؟
شیشه در دست و این قدر مخمور؟
پیر گشتی به فکرِ اب و علف
ای دلت مرغزارِ عیش و سرور
زندگی بر سرت چه بار گذاشت
که خمیدی چو پیکرِ مزدور؟
اسمانی به ذرگی مغلوب
افتابی به سایگی مجبور
جمله عیشی و می کشی کلفت
همه وصلی و می تپی مهجور
خلق توضیح و بینشت اغماض
دهر تحقیق و غفلتت منظور
چند پوشی لباسِ رنگ فریب
چند باشی ز چشم خود مستور
ای بهشتِ حقیقتِ ازلی
خوش فسردی به فکرِ حور و قصور
می کند شوق، معنیئی انشا
تا شود فطرتت مصون ز فتور
با حقیقت شبی دچار شدم
در فضای طرب سرای حضور
حیرتِ دل، درِ سوالی زد
که مَجازت چه فتنه است و چه شور؟
گفت: ما را به حکم یکتایی
خودنمایی فتاده است ضرور
لیک ازبس به خود نظر کردیم
شرم شد پرده دارِ عرضِ ظهور
گفتمش: شرمت این قدر از کیست؟
گفت: از چشم اعتبارِ شعور
معنی این است اگر توان فهمید
عشرت این است اگر شوی مسرور
زین مَجازی که در نظر داری
جز حقیقت مدان چه نار و چه نور
برگ برگِ بهارِ امکان را
توام افتاده با لبِ منصور
به همین نغمه الفت اهنگ است
تپش کائنات تا دلِ مور
که: جهان نیست جز تجلیِ دوست
این من و ما، همان اضافَتِ اوست 
ملکِ دل را عمارتی دگر است
لفظِ جان را عبارتی دگر است
عاشقان را به خون خویش چو خُم
بی تکلف طهارتی دگر است
همچو ایینه چشم عارفِ را
سازِ حیرت بصارتی دگر است
در قضایِ نمازِ ظاهرِ ما
فکرِ باطن کفارتی دگر است
گر خداوندی است سلطانی
بندگی هم وزارتی دگر است
طور این است تاب اتش عشق
این شرر را حرارتی دگر است
در مقامی که نیستی است ادب
عاجزی هم جسارتی دگر است
از سپاهِ عدم به کشورِ ما
این نفس، گَردِ غارتی دگر است
بوالهوس لافِ درد و غم تا چند؟
این متاع از تجارتی دگر است
رو به تفهیم انفس و افاق
جهد کن، کاین مهارتی دگر است
یک نفس بی جهادِ نفس مباش
صلح با خود شرارتی دگر است
چه اداها که گل نکرد اینجا
زندگی استعارتی دگر است
انکه پاسِ نفس نمی دارد
چون حبابش جسارتی دگر است
هرزه گو را گشودن لبها
التذاذِ بکارتی دگر است
کی بَری لذت از شهودِ یقین
این نگه را نظارتی دگر است
عارفان را ز جلوه های مَجاز
به حقیقت اشارتی دگر است
چون نفس در حریم کعبه ی دل
هر تپیدن زیارتی دگر است
زحمتِ پا اگر نمی خواهیم
رفتن از خود سفارتی دگر است
ذره ها را به چشم کم منگر
کاین حقارت، حقارتی دگر است
در نوایِ مخالفِ من و تو
این ترنّم بشارتی دگر است
که: جهان نیست جز تجلیِ دوست
این من و ما، همان اضافَتِ اوست 
نیِ این بزم می کند فریاد
که: صداییم و رفته ایم به باد
شمع می گوید: ای هوس رقمان
روشن از سوختن کنید سواد
غلغل اینجا چکیدن خون است
این قدر شیشه می کند ارشاد
نسخه ی دل تأملی دارد
ورنه یکسر چو ناله ایم ازاد
از عروج و نزولِ وهم مپرس
کز نفَس ناله کرده اند ایجاد
دیده ی ما به خویش باز نشد
این گره ماند بی خبر ز گشاد
هستی از غفلتِ حقیقتِ خویش
داد افسون بی نیازی داد
چه فراموشخانه است اینجا
که کسی از کسی ندارد یاد؟
شیشه در شغلِ می کشی کامل
شمع در کارِ سوختن استاد
نه دل اگاهِ دیده ی پرخون
نه نگه محرم دلِ ناشاد
محو اندیشه است و فرش نظر
دیده تا دل حقیقت اضداد
عالم از ما پر است و ما همه هیچ
ایِنه خانه ای ست عکس اباد
به هوس شغل جانکنی داریم
بیستون است دهر و ما فرهاد
دشت خالی و هرطرف نگری
دانه، اشک است و ارزو صیاد
احول افتاده است چشم شعور
که از او این قدر دو بینی زاد
دیده، صفر است و کارِ صفر است این
که یکی ده کند. صَلاح و فساد
از عدم می رویم سوی عدم
پس کدام ارزو، کجاست مراد؟
کاروان وهم بود و ناقه گمان
بارِ ما هم به دوشِ ما افتاد
غیر، گل کرده ایم و می سوزیم
هیچ کس داغِ امتیاز مباد
خلقی از وهم می تپد، اما
عشق بی رنگ می کند فریاد
که: جهان نیست جز تجلیِ دوست
این من و ما، همان اضافَتِ اوست 
عالم از وهم، فهم راز نکرد
مُرد در خواب و چشم باز نکرد
سرکشی ماند در طبیعتِ خلق
سجده ارایش نیاز نکرد
طبع از هر شِی انفعال گزید
لیک از وهم احتراز نکرد
کرد هرکس وداعِ خویش اما
ترکِ اسبابِ حرص و از نکرد
به کشاکش گسیخت ربطِ نفس
امل این رشته را دراز نکرد
نقدِ ما را خجالتِ قلبی
کرد ابی که صد گداز نکرد
نوحه دارد جهان بر ان کفِ خاک
که هواییش سرفراز نکرد
بس که در خون نشست، دل گردید
عقده ای را که عشق باز نکرد
در محیطِ تجددِ امثال
موج تکرار جلوه ساز نکرد
گر تپش بود و گر شکیبایی
هرکسی هرچه کرد، باز نکرد
سجده ی ماست بی قیام و قعود
خاک هم این چنین نماز نکرد
از تعلق نمی توان رَستن
قطعِ الفت کسی به گاز نکرد
حسن بی رنگ و شوخی این همه رنگ
انچه دل کرد، حقّه باز نکرد
هیچ رنگی نداد عرضِ ظهور
که نگه را جنون طراز نکرد
بی تکلف همین حقیقت بود
غفلت اندیشه ی مَجاز نکرد
معنیِ ما به لفظ کم پرداخت
نغمه ای بود یاد ساز نکرد
داغم از وضعِ بی نیازیِ دل
که به خود او رسید و ناز نکرد
رفت خلقی به یادِ جلوه ز خویش
ایِنه دید و احتراز نکرد
درِ ایینه خانه ی ما را
جز تحیر کسی فراز نکرد
بس که از ما و من به حیرت ساخت
این قدر نیز امتیاز نکرد
که جهان نیست جز تجلیِ دوست
این من و ما، همان اضافَتِ اوست
ای کمالِ تو خاک، زر کردن
یعنی از حق به خود نظر کردن
هرچه اید ز دست غیر از عشق
صرفه ات نیست جز حذر کردن
کمرِ جهدِ اختیار مبند
نیست کاری از این بتر کردن
اعتباری دلیلِ خجلتِ توست
دخل در کار معتبر کردن
شرم باید ز جزر و مدّ ِ محیط
موج را فکرِ خیر و شر کردن
چند باید ز خجلتِ هستی
به جبین کارِ چشم تر کردن؟
بگذر ای ناله از رَساییِ خویش
تا کی اندیشه ی اثر کردن؟
راهِ عشق است، کوچه ی نی نیست
بی نفس بایدت گذر کردن
عالمی را ز خویش غافل کرد
فکرِ تقلیدِ یکدگر کردن
خجلت اراست شیوه ی تقلید
نتَوان ژاله را گهر کردن
زین همه کار و بار نومیدی
ناله بایست بیشتر کردن
اسمان را به حالتِ شبِ ما
خنده می اید از سحر کردن
فهم اسرارِ هستیِ موهوم
راهِ نارَفته ای ست سر کردن
هردو عالم غبارِ خانه ی توست
مشکل است از خودت سفر کردن
جذبه ی شوق اگر شود پر و بال
سنگ را می توان شرر کردن
ره به گلزارِ معنیئی دارد
سِیرِ هنگامه ی صُوَر کردن
بس که جوشید چشمه، دریا شد
گریه می باید این قدَر کردن
لذتِ خون شدن اگر این است
عالمی را توان جگر کردن
سازِ افاق نغمه ای دارد
چند سامان گوشِ کر کردن؟
ای همه هوش سخت بی خبری
بعد از این بایدت خبر کردن
که جهان نیست جز تجلیِ دوست
این من و ما، همان اضافَتِ اوست
هرکه زادِ رهِ فنا برداشت
پیِ مقصد ز گردِ ما برداشت
نتوان گفت با همه تنزیه
حرفِ بی رنگ خط چرا برداشت
بس که اظهار کسوت ارایی ست
دوشِ ما هم همین ردا برداشت
ان یکی درسِ خاکساری خواند
نسخه واری ز نقشِ پا برداشت
دیگری بر درِ رعونت زد
منت از سایه ی هما برداشت
در مقامی که ره بر اتش بود
زاهدِ کوردل عصا برداشت
کثرت از خلق دید و وحدت برد
عکس از ایینه ها صفا برداشت
با وجودِ غبارِ کلفتِ دهر
که دل ان را به صد جفا برداشت
سرگرانی علاوه ی دگر است
باید این بار را جدا برداشت
خُنُک ان چشم پیش بین کامروز
خاک ناگشته توتیا برداشت
دل ز هستی به داغِ کلفت سوخت
ایِنه از نفس چه ها برداشت
چه توان کرد؟ خفتِ هستی
ارمیدن ز طبعِ ما برداشت
یعنی از بس که سست بنیادیم
خاکِ ما را نفس ز جا برداشت
کیست زین سجده گاه امکانی
که تواند سر از رضا برداشت
همه کس بارِ نسبتِ تسلیم
از فکندن گذاشت تا برداشت
بارِ دنیا کشیدن اسان نیست
اسمان هم قدِ دوتا برداشت
خطِ پرگارِ ما تمام خط است
کِانتها بارِ ابتدا برداشت
بگذر از لافِ ما و من که سپند
سرمه گردید تا صدا برداشت
عمرها شوق معرفت اهنگ
پی اواز اشنا برداشت
مدتی محو ما و من بودیم
ناگهان سازِ دل نوا برداشت
که: جهان نیست جز تجلیِ دوست
این من و ما، همان اضافَتِ اوست 
بی قرار است کِلکِ شوقِ حریر
تا کند سطرِ معنیئی تحریر
قسمتِ دیده زین چمن بِستان
بهره ی گوش از این نوا برگیر
طالبی کرد طوفِ استادی
کای دلت دشتِ معرفت نخجیر
چه کنم تا در این تماشاگاه
دیده از اگهی بَرَد توفیر؟
با چه سازَم کزین تحیر ساز
گوش یابد سعادتِ بم و زیر؟
نفَسِ چنگِ شوق، رشته گسیخت
پیِ اهنگِ مدعا تعبیر
که: در این محفلِ جنون اهنگ
حیرت ایینه می کند زنجیر
خلقی اینجا ز نارساییِ فهم
غوطه در دوغ خورده است ز شیر
ان یک از بی دِماغی تمئیز
خاک می پرورَد به جیبِ عبیر
دیگری هم چنان ز کاوشِ وهم
نقبِ کافور برده است به قیر
در مقامی که رمز بی عددی است
می شمارد هوس قلیل و کثیر
از شعورِ بهارِ اگاهی
نه غنی صرفه می برد نه فقیر
تو ز دید و شنیدِ غیب و شهود
نکنی کوری و کری تعمیر
از تماشایِ حسن اگر خواهی
بی نگه نیست دیده ی تصویر
و گر از درس عشق می پرسی
شمع هم نیست خامشی تقریر
پس در این عشرت انجمن، دور است
پنبه در گوش مردن از تدبیر
حیف باشد در این طرب محفل
چشم بینا بود رمد تأثیر
لیک تا امتیاز پردازی
فرصت شوق می کند شبگیر
از عیان تا غبار هفت نگاه
وز بیان تا نفس به هشت صفیر
انچه در جلوه است، پوچ مبین
هرچه در گفت وگوست، سهل مگیر
که جهان نیست جز تجلیِ دوست
این من و ما، همان اضافَتِ اوست
فقر بگزین که عز و شان بینی
خاک شو تا بهارِ جان بینی
غنچه سان چاک زن گریبانی
خویش را چند سرگران بینی؟
از فنا، معنیِ بقا دریاب
نوبهاری اگر خزان بینی
کف چه داند حقیقتِ دریا؟
پرده بردار تا عیان بینی
چون حباب ار ز خود برون ایی
بحر در قطره ات نهان بینی
غره منشین به وعده ی فردا
زین چه فهمیده ای که ان بینی؟
در طلب دست و پا بزن چون موج
شاید این بحر را کران بینی
ایِنه شو که صفحه ی خود را
پُر ز نقشِ پَری رخان بینی
گر نگاهِ تو با یقین جوشد
هرچه خواهد دلت همان بینی
چند محبوسِ الفت جسمی؟
سر برون ار تا جهان بینی
بالِ اوهام اگر به هم شکنی
از قفس فیضِ اشیان بینی
جهدِ ان کن که در ظهورِ صفات
جلوه ی ذاتِ بی نشان بینی
سرمه ی بینش ار کنی حاصل
نقشِ ان سوی اسمان بینی
سوی اقلیم قدس از انفاس
کاروان های دل روان بینی
قوتِ شوکتِ سلیمانی
در دلِ مورِ ناتوان بینی
وارسی بر نزاکتِ اسرار
یعنی از ریشه، گلسِتان بینی
خاک را مغزِ راز پنداری
چرخ را مُشتِ استخوان بینی
صفتِ التفاتِ رحمانی
در ملاقاتِ دوستان بینی
پرتوِ حسن دوست جلوه کند
گر همه رویِ دشمنان بینی
سخت در خوابِ غفلتی بیدل
دیده بگشای تا عیان بینی
که جهان نیست جز تجلیِ دوست
این من و ما، همان اضافَتِ اوست
اه از دام عشق رَم کردیم
خویش را غافل از عدم کردیم
دل که شمعِ حریم وحدت بود
داغِ بتخانه و حرم کردیم
خطِ زخمی نشد نصیبِ جگر
نسخه های هوس رقم کردیم
داغِ عشقی به سینه می بایست
بی خبر کیسه پر دِرَم کردیم
زینتِ ما به اشکِ گلگون بود
سرخیِ طلعت از بَقَم کردیم
ننوشتیم نقطه ی اشکی
مژه ها را عبث قلم کردیم
طلب از خویش رفتنی می خواست
تکیه بر طاقتِ قَدَم کردیم
خامشی داشت نغمه ی تحقیق
تا نفس وقفِ زیر و بم کردیم
مدعا بود اهِ دردالود
خواهشِ پرچم و علم کردیم
مدتِ وصل، در فراغ گذشت
شهد، در کام خویش، سم کردیم
نغمه بی پرده بود و جلوه عیان
چشم بستیم و گوش اصم کردیم
مطلق از جهلِ ما مقید شد
بر صمد، تهمتِ صنم کردیم
عمر گردید صرفِ بی دردی
غم فزودیم و ناله کم کردیم
پیر گشتیم و طاقت از کف رفت
پیکری بی سجود، خم کردیم
نکته ای گفت دوش دانایی
که: شنیدن به ناله ضم کردیم
یعنی ایینه شد یقین کز جهل
هرچه کردیم ما ستم کردیم
فرصتِ گریه رفته بود از دست
دیده دریا و اشک، یم کردیم
داغِ عمرِ گذشته در غفلت
تازه از شعله های غم کردیم
باری از دردِ یأس و شوق امید
شاد گشتیم و گریه هم کردیم
اخر ان لفظ معنی حیرت
تا تو باور کنی رقم کردیم
که جهان نیست جز تجلیِ دوست
این من و ما، همان اضافَتِ اوست
برو ای شمع با گداز بساز
که در این بزم، چشم کردی باز
اخرِ کار، جز درودن نیست
دانه را گر دمیدن است اغاز
گر همه چشم حیرت است اینجا
هرچه شد باز کردن است فراز
خانه اخر به رُفت و روب رَوَد
همچو مراتِ کهنه از پرداز
تو هم ای شوق تا رَوی از خویش
یک دو میدان چو اشک و اه بتاز
تا برایی نیاز یعنی خاک
ای غرورت دلیلِ عجزِ نیاز
بد و نیک جهان عجز و غرور
شد ز پهلوی یکدگر ممتاز
قدرتِ این ز عجزِ ان ظاهر
خس بود شعله را پرِ پرواز
غالب افتاد باد بر کف خاک
سرکشی هاش شد غبار طراز
خیره گردید غالب از مغلوب
از کبوتر دمید جرأت باز
لیک پیشِ حقیقتِ غالب
یک شکست است جمله رنگ مجاز
این زمان کیست تا دهد تفریق
گِلِ محمود را ز خاکِ ایاز؟
سیل را تا به بحر پیوندد
چاره ای نیست از نشیب و فراز
منزل انشاکُن است جاده ی ما
عمر کوشش چه کوته و چه دراز
نیستی سخت غالب است اینجا
نمک از اب می رود به گداز
چه غرور و چه عجز همواری ست
در حقیقت کجاست راز و نیاز؟
گر به تحقیقِ موج پردازی
شوقِ دریاست پیچ و تاب انداز
بس که دارد حباب، شرم ظهور
اب می گردد از نهفتن راز
چون شرر تا عبث خجل نشوی
به که چشمت به خود نگردد باز
بی ظهورِ خزان، گلِ این باغ
می دهد از شکستِ رنگ اواز
که جهان نیست جز تجلیِ دوست
این من و ما، همان اضافَتِ اوست
چون خُم می، دلی که در جوش است
مُهر بر لب نهاده خاموش است
سینه اش مخزن گهر باشد
چون صدف هرکه سر به سر گوش است
دیر و ناقوس، کعبه و لبیک
سازِ عالم، بنال و بخروش است
چرخ از اهِ ناامیدیِ ما
همه شب تا سحر سیه پوش است
بی غمی نیست هرکه دل دارد
جرس اینجا به ناله همدوش است
پیشِ روباه بازیِ ایام
فکرِ ما جمله خوابِ خرگوش است
زین طلسم خیالِ عجز و غرور
نه امیر اگه و نه چاووش است
مقصدِ هیچ کس نشد معلوم
نقشِ این صفحه سخت مغشوش است
لیک در پختن خیال و هوس
خلق چون دیگِ لاله در جوش است
شبنم از چشم بی نگه همه شب
با عروسان گل هم اغوش است
در بساطِ چمن ز مخملِ وهم
سبزه را فرشِ خواب بر دوش است
شاخِ گل در هوای عالم رنگ
از میِ رقصِ وهم مدهوش است
غنچه جام هوس چرا نکشد؟
شیشه واری دلش در اغوش است
ان یکی در خروش، چون کهسار
دیگری همچو دشت، خاموش است
وان دگر همچو بویِ پرده ی گل
با همه بال و پر ادب کوش است
تشنگان میِ شهادت را
در دم تیغ، چشمه ی نوش است
دهر، خُم خانه ا ی ست کاندر وی
هرکس از نشئه ای قدح نوش است
غم و شادی، گذشتنی دارد
امشبِ هرکه بنگری دوش است
عاشقان را به بزم مَحویَّت
جلوه ی نیک و بد، فراموش است
جز بر این نکته گوش نگذارد
هرکه امروز، صاحبِ هوش است
که جهان نیست جز تجلیِ دوست
این من و ما همان اضافت اوست
بیدلانی که محرم اویند
شش جهت ناظرند و یک سویند
گر بهارند در همان چمنند
ور غبارند، هم در ان کویند
بی غم و شادیِ وجود و عدم
از جنون زارِ شوق می رویند
کَرَم از ذاتشان به خود بالد
بس که دریادلان حق جویند
عدل نازَد به سازِ طینتشان
بس که سنجیدگی ترازویند
بی نفس چون خیال می بالند
بی قدم چون غبار می پویند
در زمین گیریِ طریق سجود
همچو تسلیم، سخت بازویند
دوست دارند چشم گریان را
بیشتر سروِ این لبِ جویند
عجزشان بس که توأم ناز است
عرش خوانان لوح زانویند
هرچه هرجا به جلوه می اید
عرضِ سامان شوخیِ اویند
یعنی اثارِ افرینش را
یک قلم پشت و روی و پهلویند
زین تماشاگهِ ظهور فریب
چون تغافل کنند ابرویند
دلبری تا به یادشان گذرد
هر سرِ مو کمندِ گیسویند
گردشِ رنگشان جهان اراست
در کفِ صنع، خامه ی مویند
زین بقا جز فنا نمی خواهند
زین چمن جز خزان نمی جویند
از عرق ریزیِ حیایِ ظهور
روزکی چند، رنگ می شویند
چشم تا باز کرده ای رنگند
مژه تا برهم اوری بویند
به ادایی رمیده اند از خویش
که برون از خیالِ اهویند
از کجایند این پری صفتان؟
از جهان حقیقتِ هویند
همه را دیده اند و می بینند
همه را گفته اند و می گویند
که: جهان نیست جز تجلیِ دوست
این من و ما، همان اضافَتِ اوست 
گر حدوث است ور قِدَم ماییم
بی کم و کیف، کیف و کم ماییم
فرصتِ عشرتیم و نعمتِ وصل
انچه گویند مغتنم، ماییم
محفلِ اعتبارِ امکان را
گر نشاط است و گر الم ماییم
گر دل اسود، راحت از ما داشت
ور طبیعت رَمید، رم ماییم
خاک، پهن است لیک ما فرشیم
چرخ دارد خمی و خم ماییم
سازِ افاق، جمله خاموشی ست
این قدَر شورِ زیر و بم ماییم
غیب عرضِ شهادت است اینجا
هستیِ ظاهر از عدم ماییم
گردشِ رنگ، پُر به سامان است
هرکه از خود رَوَد، قَدَم ماییم
گر نفس پر زنَد، تپش از ماست
ور دلی خون شود، ستم ماییم
بحرِ امکان انفعال ظهور
عرقی کرده است و نم ماییم
سرنوشتِ رموزِ هردو جهان
گر کسی می کند رقم ماییم
لوحِ دل را که ما و من رقم است
ای ز ما بی خبر قلم ماییم
به خمارِ خیالِ دور مرو
جام معنی، دل است و جم ماییم
مدعا عیش و، عیش، غیری نیست
احتراز از غم است و غم ماییم
صلح کرده است زندگی به فنا
تا به حکم یقین، حکم ماییم
ابر تحقیق فیض می بارد
عالمی سایل و، کرم ماییم
عشق اگر پایی و سری دارد
به سراپای خود قسم ماییم
عقل و حس، چشم و گوش، جان و جسد
همه عشق است، متّهم ماییم
جمعِ ما فرد و فردِ ما جمع است
هرکجا بشنوی منم، ماییم
گرچه وهم و گمان بیانی ماست
صاحب این کلام هم ماییم
که: جهان نیست جز تجلیِ دوست
این من و ما، همان اضافَتِ اوست 
کس چه گوید در این طلسم خیال
که تحیر گرفته راهِ مقال
راز، بی پرده و بیان، معذور
حسن، شوخ و زبان ایِنه لال
ای تراشیده نسبتِ مظهر
دورِ عینیتت نماند، بنال
اینه گر همه حضور شود
ننماید ز شخص، جز تمثال
اعتبارات، سخت راهزن است
نخل را دانه گشتن است محال
محوِ پروازی و نمی دانی
کاشیان نیست جز شکستن بال
در طریقی که خضر، تسلیم است
فکرِ کوشش خطاست، جهد، وبال
تا خیالِ تو دام صیادی ست
هم در اندیشه جسته است غزال
تا تو بر علم خود گمان داری
خامشی نیز هرزه است چو فال
گفت وگو نیست، شرح خجلت توست
خواه تفصیل گیر و خواه اجمال
گر بگویی ز خود، چه خواهی گفت؟
ور ز حق، فهم حق که راست مجال؟
پس سخن، غیرِ هرزه نالی نیست
لب فروبند از این جواب و سوال
شعله سان کاروان دعوی را
اتش افتاده است در دنبال
اول اثباتِ هستیِ خود کن
بعد از ان بر خیالِ خویش ببال
انکه نَفیَش دلیلِ اثبات است
چه نماید توهم افعال
ابلهی در تصورِ اتش
می زد از بیخودی پُفی به زگال
عاقلی گفت: اگر شعور این است
می توان سوخت عالمی به خیال
مقصد ان است کز اراده ی پوچ
نبری زحمتِ حصولِ کمال
معرفت، جاهلی ست، عبرت گیر
اگهی، غفلت است، چشم بمال
با همه خامشی و گویایی
به از این فکر نیست در همه حال
که: جهان نیست جز تجلیِ دوست
این من و ما، همان اضافَتِ اوست 
شب ز ما و من خواص و عوام
گرمی ئی داشت مجلسِ اوهام
شمع، یکسر دماغ سوزی ها
بادها، یک قلم تصورِ خام
زاهد از گفت وگوی باغِ بهشت
داغِ گل چینیِ خلود و دوام
واعظ از ذکر توبه کاری ها
به بد و نیک انفعال پیام
قاضی و مبحث طلاق و نکاح
مفتی و دقّت حلال و حرام
حرف شاهان: کلاه و تخت و حشم 
ذکر درویش: دلق و اب و طعام 
شغلِ عالِم به روی هم جستن
درس فاضل به یکدگر الزام
ان یکی قائلِ عقول و نفوس
و ان دگر محوِ عنصر و اجرام
کافر و غلغلِ بت و ناقوس
مومن و شهرتِ صلات و صیام
شیخ و عمامه و محاسن و بس
که: بزرگی ست در همین اندام 
هوشیار و خروشِ صد تدبیر
مست و خمیازه ای و حسرتِ جام
طفل و عشرت نواییِ اغاز
پیر و کلفت بیانیِ انجام
شیشه ی حسن و غلغلِ میِ ناز
جام عشق و، شکستِ دل، پیغام
هریک القصه در جهان خیال
رفته بود از خود و نبودش کام
همه مغرورِ خویش و غافل از این
که ندارد از این و ان جز نام
مشتِ خاکی ست پرفشان به هوا
خواه پرواز گوی و خواه خرام
ان هوا چیست؟ پیچ و تابِ نفس
که جهان را کشیده است به دام
چون نفس قطع شد، غبار نشست
رقصِ وهم و خیال، گشت تمام
همه اشکند بر سرِ مژگان
جمله طشتند، لیک بر لبِ بام
زین همه گفت وگویِ هوش گداز
حیرت اخر نمود ختم کلام
که: جهان نیست جز تجلیِ دوست
این من و ما، همان اضافَتِ اوست 
ای همه جسم، اندکی جان باش
سخت افسرده ای پَرافشان باش
حرفِ درد، اشیان موزونی ست
ناله شو، ذکرِ عندلیبان باش
گو به فریادِ ما کسی نرسد
زندگی بی کسی ست، نالان باش
دعویِ عشق کرده ای خون شو
گنج، بی رنج نیست، ویران باش
بی فنا، سیرِ عیش نتوان کرد
در خود اتش زن و چراغان باش
نیستی، ختم نشئه ی هستی ست
هرچه باشی، به خاک، یکسان باش
هرزه تازِ نگاه، نتوان زیست
گر توان چشم گشت، حیران باش
شهرتت بادِ افتی دارد
گر چراغی، به زیرِ دامان باش
هردوعالم تویی چو نیست شوی.
ای همه اشکار پنهان باش
نوبهارت حضورِ بی رنگی ست
رنگ ها بشکن و گلستان باش
معنیِ مشربِ فنا دریاب
حیرتِ کافر و مسلمان باش
رشته ی سازِ شوق، بی گره است
ناله ای فارغ از نیستان باش
عجزِ ظاهر، شکوهِ باطن توست
در دلِ مور، خود سلیمان باش
تو دلی جمع کن به ضبطِ نفس
گو غبارِ جهان پریشان باش
غنچه ها جامه می درند امروز
کای ز دل بی خبر گریبان باش
کسوتِ شرم، غیرِ هستی نیست
چشمی از خود بپوش، عریان باش
همه تحصیل حاصل است اینجا
طالب انچه یافت نتوان باش
شرم دار از گران بهاییِ خویش
هرقَدَر می خرند، ارزان باش
ذاتی ای بی خبر صفات کجاست؟
موج و کف گفت وگوست، عَمان باش
تا بهارت غم خزان نکشد
این قدَر یادگیر و نازان باش
که: جهان نیست جز تجلیِ دوست
این من و ما، همان اضافَتِ اوست 
غیب، چشم تأملی وا کرد
اعتبارِ شهود، انشا کرد
یعنی از بهرِ عرصه ی اسرار
جنبشی در خیال پیدا کرد
بس که بی تاب شد تپیدن شوق
قطره خونی به دل مهیا کرد
خون ز بی طاقتی به جوش امد
تا به حدّی که سازِ اعضا کرد
دست و پا و زبان و دیده و گوش
دستگاهِ ظهور اسما کرد
اب و رنگِ مراتبِ قدرت
انچه در کار داشت یکجا کرد
تا کمالِ قِدَم عیان گردد
این قدَر جلوه هم در اخفا کرد
صورتی بست در مشیمه ی راز
ناگهانش به ظاهر ایما کرد
لفظ گل کرد معنیِ نیرنگ
شوخیِ جلوه این تقاضا کرد
گلی امد برون به نیرنگی
که جهانش چمن تماشا کرد
ان گلِ نازِ عندلیب اهنگ
طرفه منقارِ حیرتی وا کرد
کز نزاکت به عاجزی پرداخت
ادمی نام این معما کرد
شخصِ خاموشِ بی من و ما را
به زبانی که خواست، گویا کرد
روزگاری به ناتوانی ساخت
مدتی با غرور سودا کرد
طفلی و پیری و شباب، نمود
شخصِ موهوم را مسما کرد
هرکجا از مجاز خواند سبق
نام احساس جلوه اشیا کرد
از حقیقت اگر بیان فرمود
حرفِ سیمرغ و ذکرِ عنقا کرد
گاه از ناز یعنی از خود گفت
گاه با عجز نسبتِ ما کرد
عجز، کیفیتِ صفات امد
ناز، اسرارِ ذات، املا کرد
ما و من خواند و رنگ ها گرداند
رفت و این معنی اشکارا کرد
که: جهان نیست جز تجلیِ دوست
این من و ما، همان اضافَتِ اوست 
ای غبارت گذشته از پروین
چند باشی غبار روی زمین؟
افتابی به رفعِ ظلمت کوش
اسمانی به زیرِ پا منشین
نقدِ عشقی مرو به بیعِ هوس
نورِ هوشی بساطِ وهم مچین
پای بندِ طلسم خاک مباش
که نفس نیست ان قدَر سنگین
دشتِ امکان ز پرتواَت ایمن
باغِ دهر از گلِ تو خلدِ برین
چشم عشق از تجلی ات روشن
کام حسن از تبسّمت شکرین
تابعِ عشرتِ تو شام و سحر
مدّتِ جلوه ات شهور و سنین
روز و شب اسمان عالی قدر
به هوای تو در طوافِ زمین
پرتوِ افتابِ عالم تاب
سوده در پایِ سایه ی تو جبین
زندگی با توجّه ات توأم
نیستی از تغافلت گلچین
شرحِ افکارِ تو نقوشِ کمال
متن اِقرارِ تو علوم یقین
لطفِ تو مایه ی بهارِ کَرَم
خلقت ایینه ی حقیقتِ دین
بهرِ تحقیقِ مصحفِ قَدرَت
هم وجودِ تو ایتی ست مبین
هرچه دارد زمانه از کج و راست
هست از بازی ات رخ و فرزین
حاصلِ مدعایِ راز تویی
ای دعاهایِ خلق را امین
حرفی از درسِ عشق می گویم
نتوان یافت معنیئی به از این
تک و پو داشت کاف و نون که هنوز
نگرفته تَرَنگِ او تسکین
چون شدی محرم این حقیقت را
پس چه ما و چه من چه ان و چه این
بی سخن هرچه هست مکشوف است
نکشد هوش، منّتِ تلقین
گوش اگر ساز کرده ای بشنو
چشم اگر باز گشته است ببین
که جهان نیست جز تجلیِ دوست
این من و ما، همان اضافَتِ اوست
سِیرِ جیبی که انجمن این است
غنچه باید شدن چمن این است
حیرت، ایینه دارِ جلوه ی توست
شمعِ تحقیقی و لگن این است
جسم شد جان پاک، در نظرت
اثرِ سِحرِ وهم و ظن این است
نیست یک مویَت از تمیز، تُهی
جان کدام است اگر بدن این است؟
می خَلَد شوخی ات به دیده ی خویش
رنگِ تحقیق را شکن این است
در لطافت، حریرکاری هاست
به کثافت مَتَن، خشن این است
ای نفس مایه بی حساب ممتاز
ریسمان بازی و رسن این است
بایدت رفت چون سَحَر بر باد
ختم کارِ نفس زدن این است
زندگانی و ذوقِ اسودن
باعثِ کلفت و محن این است
کاروان ناله دارد از منزل
که: به راهیم و راهزن این است
غنچه دارد زبان اسراری
گر سخن واکشی دهن این است
خاک می گوید ای غریب خیال
به کجا می روی؟ وطن این است
خطِ پرگار، جاده است اینجا
رفته می گوید امدن این است
انجمن سخت غافل است از خویش
شمع را داغِ سوختن این است
خاک گرد و بهارِ جان دریاب
سِیرِ نسرین و نسترن این است
چشمی از خویش بایدت پوشید
کشته ی وهمی و کفن این است
باده شد تاک و نشئه ها دریافت
رنگِ مینای خون شدن این است
سایه را فکرِ افتاب خطاست
گم شو از خویش، یافتن این است
عالمی داغِ خامشی گردید
گلِ نیرنگِ ما و من این است
بی نفس بایدت نفس پرداخت
ای خموشی سخن سخن این است
که: جهان نیست جز تجلیِ دوست
این من و ما، همان اضافَتِ اوست 
ای دلت منظرِ تجلیِ شاه
دیده ات مرکزِ عروجِ نگاه
ذره ی مهرِ معنی ات خورشید
پرتویی از جبین رازِ تو ماه
در تماشایِ جلوه ات شب و روز
چرخ یک چشم از این سفید و سیاه
باطنت، عشق را هجوم اباد
ظاهرت، حسن را تماشاگاه
از تو جوشید معنیِ کونین
همچو تحقیق، از دلِ اگاه
اهتزازِ دلت کند اقرار
که کشد خنده از لبت دو گواه
درد در پرده می کند انشا
ذوقِ گل کردنت به کسوتِ اه
عرقی کز جبینت ارَد شرم
هم تو داری در انفعال شناه
گه خطایت غبارِ کلفتِ دل
گه صوابت دلیلِ شکرالله 
جرم ان معنیئی که نپسندی
نیکی ات ان حقیقتِ دلخواه
ای معمایِ هردو عالم نام
همه رازی ولی به این افواه
کثرتی را که در نظر داری
نیست جز شوخیِ غبارِ نگاه
قدم از خویش نانهاده برون
هست در خانه عالمی گمراه
عجز مَشمُر شکستِ کارِ جهان
بی نیازی شکسته است کلاه
غیر، موجود نیست، غفلتِ توست
گر تو غافل شوی که راست گناه؟
ای همه جست وجو به منزلِ خویش
نرسیدی و روز شد بیگاه
من هم از گفت وگویِ امکانی
مدتی چون تو داشتم اکراه
ناله، یک عقده خامشی می خواست
تا شود رشته ی تپش کوتاه
از دبستان غلغلِ افاق
برده بودم به جِیبِ خویش پناه
اخر از صفحه ی یقین خواندم
معنیِ لااله الاالله :
که جهان نیست جز تجلیِ دوست
این من و ما، همان اضافَتِ اوست
بیدلا گر تو صاحبِ رایی
فهم کن تا چه رنگ پیدایی
از عناصر بنایِ ظاهرِ توست
گرچه تو پاک تر از این هایی
لیک، هست اختلاط را اثری
که محال است از ان شکیبایی
گاه چون خاکِ تیره ای مجهول
گاه چون شعله فطرت ارایی
گاه چون اب در کمندِ خودی
گاه چون باد بی سر و پایی
گاه مکروهی و گهی مطبوع
مصدرِ کارِ زشت و زیبایی
گاه محکوم طبعِ خویشتنی
گاه برعکس کارفرمایی
گاه مظروف و گاه ظرفِ خیال
گاه صهبا و گاه مینایی
گاه از امروز نیز بی خبری
گاه حیران فکرِ فردایی
بی نیازی ست این، نه صورتِ عجز
که به صد رنگ جلوه پیرایی
گر سمیع است و گر بصیر تویی
هم تو دانا و هم تو بینایی
از تو سر زد صنایعِ افاق
فی الحقیقت اگرچه تنهایی
صنعتت بی نهایت افتاده ست
تا چه عالم ز خود بیارایی
چشمی از خود بپوش همچو حباب
تا شود جلوه گر که دریایی
یعنی از وهم این و ان بگذر
ای سزاوارِ ان چه می شایی
 مَن عَرَف نفسهُ دلیلت بس
تا بدانی که ذاتِ یکتایی
خویش را گر شناختی یک چند
سر براور ز جیبِ شیدایی
که محال است جز به سعیِ جنون
رفعِ وهم صفات و اسمایی
پس خموشی گزین و فارغ باش
که همین است حدِّ دانایی
شوخیِ ما و من ز غفلت توست
با که می سنجی این من و مایی؟
که جهان نیست جز تجلیِ دوست
این من و ما، همان اضافَتِ اوست
ایینه بر خاک زد صُنعِ یکتا
تا وانمودند کیفیتِ ما
بنیادِ اظهار بر رنگ چیدیم
خود را به هر رنگ کردیم رسوا
در پرده پختیم سودایِ خامی
چندان که خندید ایینه بر ما
از عالم فاش بی پرده گشتیم
پنهان نبودن، کردیم پیدا
ما و رُعونت، افسانه کیست
نازِ پری بست گردن به مینا
ایینه واریم محروم عبرت
دادند ما را چشمی که مگشا
درهایِ فرد وس وا بود امروز
از بی دماغی گفتیم فردا
گو هر گره بست از بی نیازی
دستی که شستیم از ابِ دریا
گر جیبِ ناموس تنگت نگیرد
در چین د امن خفته ست صحرا
حیرت طرازی ست، نیرنگ سازی ست
تمثالِ اوهام ایینه دنیا
کثرت نشد محو از سازِ وحدت
هم چون خیالات از شخصِ تنها
وهم تعلق بر خود مچینید
صحرانشین اند این خانمان ها
موجود نامی است، باقی توهم
از عالم خضر رو تا مسیحا
زین یأسِ مُنزَل ما را چه حاصل
هم خانه بیدل، هم سایه عَنقا
اگر به گلشن ز ناز گردد قدِ بلندِ تو جلوه فرما
ز پیکرِ سرو، موجِ خجلت شود نمایان چو می ز مینا
ز چشم مستت اگر بیابد قبولِ کیفیّتِ نگاهی
تپد ز مستی به رویِ ایینه نقشِ جوهر چو موجِ صَهبا
نخواند طفلِ جنون مزاجم خطی ز پست و بلندِ هستی
شوم فلاطون مُلکِ دانش اگر شناسم سر از کفِ پا
به هیچ صورت ز دورِ گردون نصیبِ ما نیست سربلندی
ز بعدِ مردن مگر نسیمی غبارِ ما را بَرد به بالا
نه شام ما را سحر نویدی، نه صبحِ ما را گلِ سفیدی
چو حاصلِ ماست ناامیدی، غبارِ دنیا به فرقِ عُقبا
رمیدی از دیده، بی تأمل، گذشتی اخر به صد تغافل
اگر ندیدی تپیدن دل، شنیدنی داشت ناله ما
ز صفحه رازِ این دبستان، ز نسخه رنگِ این گلستان
نگشت نقشِ دگر نمایان مگر غباری به بالِ عَنقا
به اولین جلوه ات ز دل ها رمید صبر و گداخت طاقت
کجاست ایینه تا بگیرد غبارِ حیرت درین تماشا
به دورِ پیمانه نگاهت اگر زند لاف می فروشی
نفس به رنگِ کمند پیچد ز موجِ می در گلویِ مینا
به بویِ ریحان مُشک بارت به خویش پیچیده ام چو سنبل
ز هر رگِ برگِ گل ندارم چو طایرِ رنگ، رشته بر پا
به هرکجا ناز سر برارد، نیاز هم پایِ کم ندارد
تو و خرامی و صد تغافل، من و نگاهی و صد تمنّا
ز غنچه او دمید بیدل بهارِ خطِّ نظرفریبی
به معجزِ حسن گشت اخر رگِ زمرد ز لعل پیدا
ای خیال قامتت اه ضعیفان را عصا
بر رخت نظاره ها را لغزش از جوش صفا
 نشئه صدخم شراب از چشم مستت غمزه ای
 خونبهای صد چمن از جلوه هایت یک ادا
 همچوایینه هزارت چشم حیران رو به رو
 همچوکاکل یک جهان جمع پریشان درقفا
 تیغ مژگانت به اب ناز دامن می کشد
 چشم مخمورت به خون تاک می بندد حنا
 ابروی مشکینت از بار تغافل گشته خم
 مانده زلف سرکشت ز اندیشه دلها دوتا
 رنگ خالت سرمه در چشم تماشا می کند
 گرد خطت می دهد ایینه دل را جلا
 بسته بر بال اسیرت نامه پرواز ناز
 خفته در خون شهیدت جوش گلزار بقا
 ازصفای عارضت جان می چکدگاه عرق
 وز شکست طره ات دل می دمد جای صدا
 لعل خاموشت گر از موج تبسم دم زند
 غنچه سازد در چمن پیراهن ازخجلت قبا
 از نگاهت نشئه ها بالیده هر مژگان زدن 
 وز خرامت فتنه ها جوشیده از هر نقش پا 
هرکجا ذوق تماشایت براندازد نقاب
 گر جمالت عام سازد رخصت نظاره را
 اخر از خود رفتنم راهی به فهم ناز برد 
کیست گردد یک مژه برهم زدن صبرازما
 مردمک از دیده ها پیش از نگه گیرد هوا
 سوختم چندانکه با خوی توگشتم اشنا 
عمرها شد درهوایت بال عجزی می زند
 ناکجا پروازگیرد بیدل از دست دعا
او سپهر و من کف خاک اوکجا و من کجا
داغم از سودای خام غفلت و وهم رسا
عجز راگر در جناب بی نیازیها رهی ست
اینقدرها بس که تاکویت رسد فریاد ما
نیست برق جانگدازی چون تغافلهای ناز
بیش از این اتش مزن در خانه ایینه ها
هرکه را الفت شهید چشم مخمورت کند
نشئه انگیزد زخاکش گرد تا روز جزا
از نمود خاکسار عشق نتوان داد عرض
رنگ تمثالی مگر ایینه گردد توتیا
نیست در بنیاد اتش خانه نیرنگ دهر
انقدر خاکسترکایینه ای گیرد جلا
زندگی محمل کش وهم دوعالم ارزوست
می تپد در هر نفس صدکاروان بانگ درا
ارزو خون گشته نیرنگ وضع نازکیست
غمزه درد دور باش و جلوه می گوید بیا
هرچه می بینم تپش اماده صد جستجوست
زبن بیابان نقش پا هم نیست بی اوازپا
قامت او هرکجا سرکوب رعنایان شود
سرو راخجلت مگر درسایه اش داردبه پا
هرنفس صد رنگ می گیرد عنان جلوه اش
تاکند شوخی عرق ایینه می ریزد حیا
بال وپر برهم زدن بیدل کف افسوس بود
خاک نومیدی به فرق سعی های نارسا
کرده ام باز به ان گریه سودا، سودا
که ز هر اشک زدم بر سر دریا، دریا
ساقی امشب چه جنون ریخت به پیمانه هوش
که شکستم به دل از قلقل مینا، مینا
محو اوگشتم و رازم به ملا توفان کرد
هست حیرانی عاشق لب گویا، گویا
داغ معماری اشکم که به یک لغزیدن
عافیتها شد ازین ابله برپا، برپا
دردعشقم من و خلوتگه رازم وطن است
گشته ام اینقدر از ناله رسوا، رسوا
نذر اوارگی شوق هوایت دارم
مشت خاکی که دهد طرح به صحرا، صحرا
دل اشفته ما را سر مویی دریاب
ای سرموی توسرکوب ختنها تنها
دور انسان به میان دو قدح مشترک است
تا چه اقبال کند جام لدن یا دنیا
تا تقاضا به میان امده، مطلب رفته ست
نیست غیر ازکف افسوس طلبها، لبها
بیدل این نقد به تاراج غم نسیه مده
کار امروزکن امروز، ز فردا، فردا
جولان ما فسرد به زنجیر خواب پا
واماندگی ست حاصل تعبیر خواب پا
ممنون غفلتیم که بی منت طلب
ما را به ما رساند به شبگیر خواب پا
واماندگی ز سلسله ما نمی رود
چون جاده ایم یک رگ زنجیر خواب پا
در هر صفت تلافی غفلت غنیمت است
تاوان ز چشم گیر به تقصیر خواب پا
نتوان به سعی ابله افسردگی کشید
خشتی نچیده ایم به تعمیر خواب پا
اظهار غفلت طلبم کار عقل نیست
نقاش عاجزست به تصویر خواب پا
اخر سری به عالم نورم کشیدن است
غافل نی ام چو سایه ز شبگیر خواب پا
سامان ارمیدگی موج گوهریم
ما را سری ست برخط تسخیرخواب پا
بیدل دلت اگرهوس اهنگ منزل است
ما و شکست کوشش وتدبیر خواب پا
خط جبین ماست هم اغوش نقش پا
دارد هجوم سجده ما جوش نقش پا
راه عدم به سعی نفس قطع می کنیم
افکنده ایم بار خود از دوش نقش پا
رنج خمار تا نرسد در سراغ دوست
بستم سبوی ابله بر دوش نقش پا
چون جاده تا به راه رضا سر نهاده ایم
موج گل است بر سر ما جوش نقش پا
سامان عیش ما نشود کم ز بعد مرگ
تا مشت خاک ماست قدح نوش نقش پا
ماییم و ارزوی جبین سایی دری
افسر چه می کند سر مدهوش نقش پا
چشم اثر ندیده ز رفتار ما نشان
چون سایه ام خراب فراموش نقش پا
هر سر که پخت دیگ خیال رعونتی
پوشیدش اسمان ته سرپوش نقش پا
مستانه می خرامی و ترسم که در رهت
با رنگ چهره ام بپرد هوش نقش پا
در هر قدم ز شوق خرام تو می کشد
خمیازه فغان لب خاموش نقش پا
گاه خرام می چکد از پای نازکت
رنگ حنا به گرمی اغوش نقش پا
رنگ بنایم از خط تسلیم ریختند
یک جبهه سجده است بر و دوش نقش پا
بیدل ز جوش ابله ام در ره طلب
گوهرفروش شد چو صدف گوش نقش پا
روزی که زد به خواب شعورم ایاغ پا
من هم زدم ز نشئه به چندین دماغ پا
رنگ حنا زطبع چمن موج می زند
شسه ست گویی ان گل خودرو به باغ پا
سیر بهار رنگ ندارد گل ثبات
لغزد مگر چو لاله کسی را به داغ پا
انجا که نقش پای تو مقصود جستجوست
سر جای موکشد به هوای سراغ پا
جز خاک تیره نیست بنای جهان رنگ
طاووس سوده است به منقار زاغ پا
با طبع سرکش اینهمه رنج وفا مبر
روز سوار، شب کند اسب چراغ پا
یک گام اگر ز وهم تعلق گذشته ای 
بیدل درازکن به بساط فراغ پا
اخرزفقر بر سر دنیا زدیم پا
خلقی به جاه تکیه زد وما زدیم پا
 فرقی نداشت عز ت وخو اری درین بساط
 بیدارشد غنا به طمع تا زدیم پا
 از اصل، دور ماند جهانی به ذوق فرع
 ما هم یک ابگینه به خارا زدیم پا
 عمری ست طعمه خوار هجوم ندامتیم
 یارب چرا چوموج به دریا زدیم پا
 زین مشت پرکه رهزن ارام کس مباد
 براشیان الفت عنقا زدیم پا
 قدر شکست دل نشناسی ستمکشی ست 
 ما بی خبربه ریزه مینا زدیم پا 
طی شد به وهم عمرچه دنیا چه اخرت
زین یک نفس تپش به کجاها زدیم پا
 مژگان بسته سیر دو عالم خیال داشت
 از شوخی نگه به تماشا زدیم پا
 شرم سجود او عرقی چند سازکرد
 کز جبهه سودنی به ثریا زدیم پا
 واماندگی چو موج گهر بی غنا نبود
 بر عالمی ز ابله پا زدیم پا
 چون اشک شمع در قدم عجز داشتیم 
 لغزیدنی که بر همه اعضا زدیم پا 
بیدل ز بس سراسراین دشت کلفت است
 جزگرد برنخاست به هرجا زدیم پا
به اوج کبریاکزپهلوی عجز است راه انجا
سر مویی گراینجا خم شوی بشکن کلاه انجا
ادبگاه محبت ناز شوخی برنمی دارد
چو شبنم سر به مهر اشک می بالد نگاه انجا
به یاد محفل نازش سحرخیزست اجزایم
تبسم تاکجاها چیده باشد دستگاه انجا
مقیم دشت الفت باش و خواب ناز سامان کن
به هم می اورد چشم تو مژگان گیاه انجا
خیال جلوه زار نیستی هم عالمی دارد
ز نقش پا سری بایدکشیدن گاه گاه انجا
خوشا بزم وفاکز خجلت اظهار نومیدی
شرر در سنگ دارد پرفشانیهای اه انجا
به سعی غیرمشکل بود زاشوب دویی رستن
سری در جیب خود دزدیدم و بردم پناه انجا
دل ازکم ظرفی طاقت نبست احرام ازادی
به سنگ اید مگراین جام وگردد عذرخواه انجا
به کنعان هوس گردی ندارد یوسف مطلب
مگر در خود فرورفتن کند ایجاد چاه انجا
ز بس فیض سحر می جوشد ازگرد سواد دل
همه گر شب شوی روزت نمی گردد سیاه انجا
ز طرز مشرب عشاق سیر بینوایی کن
شکست رنگ کس ابی ندارد زیرکاه انجا
زمینگیرم به افسون دل بی مدعا بیدل
در ان وادی که منزل نیز می افتد به راه انجا
به دعوت هم کسی راکس نمی گوید بیا اینجا
صدای نان شکستن گشت بانگ اسیا اینجا
 اگربااین نگونی هاست خوان جود سرپوشش
ز وضع تاج برکشکول می گریدگدا اینجا
 فلک در خاک پنهان کرد یکسر صورت ادم
مصورگرده ای می خواهد از مردم گیا اینجا
 عیار ربط الفت دیگر از یاران که می گیرد
سر وگردن چوجام وشیشه است ازهم جدا اینجا
 جهان نامنفعل گل کرد، اثر هم موقعی دارد
عرق واری به روی کس نمی شاشد حیا اینجا
 ز بی مغزی شکوه سلطنت شد ننگ کناسی
به جای استخوان گه خورده می گردد هما اینجا
 که می ارد پیام دوستان رفته زین محفل
مگر از نقش پایی بشنویم اواز پا اینجا
 غبار صبح دیدی شرم دار از سیر این گلشن
ز عبرت خاک بر سرکرده می اید هوا اینجا 
اگر در طبع غیرت ننگ اظهار غرض باشد
کف پا میکند سرکوبی دست دعا اینجا
 طرب عمری ست با سازکدورت برنمی ابد
سیاهی پیشتاز افتاد از رنگ حنا اینجا 
روم درکنج تنهایی زمانی واکشم بیدل
 که از دلهای پر در بزم صحبت نیست جا اینجا
پل و زورق نمی خواهد محیط کبریا اینجا
به هرسو سیرکشتی برکمر داردگدا اینجا
دماغ بی نیازان ننگ خواهش برنمی دارد
بلندی زیر پا می اید از دست دعا اینجا
غبار دشت بیرنگیم و موج بحر بی ساحل
سر ان دامن از دست که می گردد رها اینجا
درین صحرا به اداب نگه باید خرامیدن
که روی نازنینان می خراشد نقش پا اینجا
غبارم اب می گردد ز شرم گردن افرازی
ز شبنم برنیایم گر همه گردم هوا اینجا
لباسی نیست هستی را، که پوشد عیب پیدایی
سحر از تار و پود چاک می بافد ردا اینجا
شبستان جهان و سایه دولت، چه فخراست این
مگردرچشم خفاش اشیان بندد هما اینجا
حضور استقامت می پرستد شمع این محفل
به پا افتد اگرگردد سر ازگردن جدا اینجا
به دوش نکهت گل می روم ازخویش و می ایم
که می ارد پیام ناز ان اواز پا اینجا
به گوشم از تب و تاب نفس اواز می اید
که گر صدسال نالی بر در دل نیست جا اینجا
امید دستگیری منقطع کن زین سبک مغزان
که چون نی ناله برمی خیزد از سعی عصااینجا
صدای التفاتی از سر این خوان نمی جوشد
لب گوری مگر واگردد وگوید بیا اینجا
هوس گر چاکی از دامان عریانی به دست ارد
نیفتد در فشارتنگی از بند قبا اینجا
به رنگ امیزی اقبال منعم نازها دارد
ندید این بیخبر روی که می سازد سیا اینجا
طبایع را فسون حرص دارد در به در بیدل
جهان لبریز استغناست گر باشد حیا اینجا
ابیار چمن رنگ، سراب است اینجا
درگل خنده تصویرگلاب است اینجا
 وهم تاکی شمرد سال و مه فرصت کار
شیشه ساعت موهوم حباب است اینجا
 چیست گردون، هوس افزای خیالات عدم
عالمی را به همین صفر حساب است اینجا
 چه قدر شب رود از خودکه کندگرد سحر
مو سفیدی عرق سعی شباب است اینجا
 قد خم گشته، نشان می دهد از وحشت عمر
بر در خانه از ان حلقه رکاب است اینجا
 عشق ز اول علم لغزش پاداشت بلند
عذر مستان به لب موج شراب است اینجا
 بوریا راحت مخمل به فراموشی داد
صد جنون شور نیستان رگ خواب است اینجا
 لذت داغ جگر حق فراموشی نیست
قسمتی در نمک اشک کباب است اینجا 
همه درسعی فنا پیشترازیکدگریم 
با شرر سنگ گروتاز شتاب است اینجا 
رستن از افت امکا ن تهی از خود شدنست 
تو زکشتی مگذر عالم اب است اینجا 
زین همه علم و عمل قدر خموشی دریاب 
هرکجا بحث سئوالی ست جواب است اینجا 
بیدل ان فتنه که توفان قیامت دارد
 غیردل نیست همین خانه خراب است اینجا 
صبح پیری اثر قطع امید است اینجا
تار و پود کفنت موی سفید است اینجا
ساز هستی قفس نغمه خودداری نیست
رم برق نفسی چند نشید است اینجا
جلوه بیرنگی و نظاره تماشایی رنگ
چمن اراست قدیمی که جدید است اینجا
نقشی از پرده درد ا ست گشاد دو جهان
هر شکستی که بود، فتح نوید است اینجا
غنچه وا شده مشکل که دلی نگشاید
بستگی چون رود از قفل، کلید است اینجا
مرگ تسکین ندهد منتظر وصل تو را
پای تا سر ز کفن چشم سفید است اینجا
تخم گل ریشه طراز رگ سنبل نشود
هم در انجاست سعید انکه سعید است اینجا
مگذر از رنگ که ایینه اقبال صفاست
دود بر چهره اتش شب عید است اینجا
جهد تعطیل صفت نقص کمال ذاتست
یا بگو یا بشنو گفت و شنید است اینجا
در جنون حسرت عیش دگر از بی خبری ست
موی ژولیده همان سایه بید است اینجا
زین چمن هر رگ گل دامن خون الودی ست
حیرتم کشت ندانم که شهید است اینجا
بوی یأس از چمن جلوه امکان پیداست
دگر ای بیدل غافل چه امید است اینجا
جام امید نظرگاه خمار است اینجا
حلقه دام تو خمیازه شکار است اینجا
عیش ها غیر تماشای زیانکاری نیست
درخور باختن رنگ بهار است اینجا
عافیت می طلبی منتظر افت باش
سر بالین طلبان تحفه در است اینجا
فرصت برق و شرر با تو حسابی دارد
امتیازی که نفس در چه شمار است اینجا
چه جگرهاکه به نومیدی حسرت بگداخت
فرصتی نیست وگرنه همه کار است اینجا
پرده هستی موهوم نوایی دارد
که حبابیم و نفس اینه دار است اینجا
انجمن در بغل و ما همه بیرون دریم
بحر چندانکه زند موج کنار است اینجا
عجز طاقت همه دم شاهد معدومی ماست
نفس سوخته یک شمع مزار است اینجا
سجده هم ازعرق شرم رهی پیش نبرد
از قدم تا به جبین ابله زار است اینجا
بیدل اجزی جهان پیکر بی تمثالی ست
حیرت اینه با خوبش دچار است اینجا
جوش اشکیم وشکست ایینه دار است اینجا
رقص هستی همه دم شیشه سوار است اینجا
عرصه شوخی ما گوشه ناپیدایی ست
هرکه روتافت به ایینه دچار است اینجا
عافیت چشم ز جمعیت اسباب مدار
هرقدر ساغر و میناست خمار است اینجا
به غرور من وماکلفت دلها مپسند
ای جنون تاز نفس اینه زار است اینجا
نفی خود می کنم اثبات برون می اید
تا به کی رنگ توان باخت بهار است اینجا
هرچه اید به نظر ان طرفش موهوم است
روز شب صورت پشت و رخ کار است اینجا
سایه ام باکه دهم عرضه سیه بختی خویش
روز هم اینه دار شب تار است اینجا
دامن چیده در این دشت تنزه دارد
خاک صیادگل از خون شکار است اینجا
زندگی معبدشرمی ست چه طاعت چه گناه
عرق جبهه همان سبحه شماراست اینجا
عشق می داند و بس قدرگرانجانی من
سنگ شیرازه اجزای شرار است اینجا
چند بیدل به هوا دست وگریبان بودن
جیبت ازکف ندهی دامن یار است اینجا
در خموشی همه صلح است، نه جنگ است اینجا
غنچه شو، دامن ارام به چنگ است اینجا
چشم بربند، گرت ذوق تماشایی هست
صافی اینه در کسوت زنگ است اینجا
گر دلت ره ندهد جرم سیه بختی تست
خانه اینه بر روی که تنگ است اینجا
طایر عیش مقیم قفس حیرانی ست
مگذر از گلشن تصویر که رنگ است اینجا
در ره عشق ز دل فکر سلامت غلط است
گر همه سنگ بود شیشه به چنگ است اینجا
چرخ پیمانه به دور افکن یک جام تهی است
مستی ما و تو اواز ترنگ است اینجا
شوق دل همسفر قافله بیهوشی ست
قدم راهروان گردش رنگ است اینجا
از ستمدیدگی طالع ما هیچ مپرس
انچه پیش تو نگاهست خدنگ است اینجا
طرف دیده خونبار نگردی زنهار
اشک چون اینه شد کام نهنگ است اینجا
شیشه ناداده ز کف مستی ازادی چند
دامن ناز پری در ته سنگ است اینجا
دو جهان ساغر تکلیف ز خود رفتن ماست
دل هرکس بتپد قافیه تنگ است اینجا
منزل عیش به وحشتکده امکان نیست
چمن از سایه گل پشت پلنگ است اینجا
وحشت ان است که ناامده از خود بروم
ورنه تا عزم شتاب است درنگ است اینجا
بیدل افسردگیم شوخی اهی دارد
تا شرر هست ز خود رفتن سنگ است اینجا
نه طرح باغ و نه گلشن فکنده اند اینجا
در اب اینه روغن فکنده اند اینجا
غبار قافله عبرتی که پیدا نیست
همه به دیده روشن فکناه اند اینجا
رسیده گیر به معراج امتیاز چو شمع
همان سری که زگردن فکنده اند اینجا
جنون مکن که دلیران عرصه تحقیق
سپر ز خجلت جوشن فکنده اند اینجا
یکی ست حاصل و افت به مزرعی که شبی
ز دانه مور به خرمن فکنده اند اینجا
به صید خواهش دنیای دون دلیر متاز
هزار مرد ز یک زن فکنده اند اینجا
سر فسانه سلامت که خوابناکی چند
غبار وادی ایمن فکنده اند این جا
نهفته است تلاش محیط موج گوهر
یه روی ابله دامن فکنده اند اینجا
رموز دل نشود فاش بی چراغ یقین
نظر به خانه ز روزن فکنده ا ند اینجا
مقیم زاویه اتفاق تسلیمم
بساط عافیت من فکنده اند اینجا
چو شمع گردن دعوی چسان کشم بیدل
سرم به دوش فکندن فکند ه اند اینجا
کسی در بندغفلت مانده ای چون من ندید اینجا
دو عالم یک درباز است و می جویم کلید اینجا
سرا غ منزل مقصد مپرس ازما زمینگیران
به سعی نقش پا راهی نمی گردد سفید اینجا
تپیدن ره ندارد در تجلیگاه حیرانی
توان گر پای تا سراشک شد نتوان چکید اینجا
زگلزارهوس تا ارزوبرگی به چنگ ارد
به مژگان عمرها چون ریشه می باید دوید اینجا
تحیرگر به چشم انتظار ما نپردازد
چه وسعت می توان چیدن زاغوش امید اینجا
ترشرویی ندارد یمن جمعیت در این محفل
چو شیر این سرکه ات از یکدگر خواهد برید اینجا
به دل نقشی نمی بنددکه با وحشت نپیوندد
نمی دانم کدامین بی وفا ایینه چید اینجا
مر از بی بری هم راحتی حاصل نشد، ورنه
بهار سایه ای رنگینتر ازگل داشت بید اینجا
گواه کشته تیغ نگاه اوست حیرانی
کفن بردوشی بسمل بود چشم سفید اینجا
کفن در مشهد ما بینوایان خونبها دارد
ز عریانی برون ا گر توانی شد شهید اینجا
هجوم درد پیچیده ست هستی تا عدم بیدل
تو هم گرگوش داری ناله ای خواهی شنید اینجا
به مهر مادرگیتی مکش رنج امید اینجا
که خونها می خورد تا شیر می گردد سفید اینجا
 مقیم نارسایی باش پیش از خاک گردیدن
که سعی هردوعالم چون عرق خواهد چکید اینجا
 محیط از جنبش هر قطره صد توفان جنون دارد
شکست رنگ امکان بود اگر یکدل تپید اینجا
 گداز نیستی از انتظارم برنمی ارد
ز خاکستر شدن گل می کند چشم سفید اینجا
 ز ساز الفت اهنگ عدم در پرده گوشم
نوایی می رسدکز بیخودی نتوان شنید اینجا
 درین محنت سرا ایینه اشک یتیمانم
که در بی دست و پایی هم مرا باید دوید اینجا 
کباب خام سوز اتش حسرت دلی دارم
که هرجا بینوایی سوخت دودش سرکشید اینجا
 نیاز سرکشان حسن اشوبی دگر دارد
کمینگاه تغافل شد اگر ابرو خمید اینجا
 تپشهای نفس ز پرده تحقق می گوید
که تا از خود اثر داری نخواهی ارمید اینجا
بلندست انقدرها اشیان عجز ما بیدل
 که بی سعی شکست بال و پر نتوان رسید اینجا
دریای خیالیم و نمی نیست در اینجا
جز وهم وجود و عدمی نیست در اینجا
رمز دو جهان از ورق اینه خواندیم
جزگرد تحیر رقمی نیست در اینجا
عالم همه میناگر بیداد شکست است
این طرفه که سنگ ستمی نیست در اینجا
تا سنبل این باغ به همواری رنگ است
جزکج نظری پیچ وخمی نیست دراینجا
بر نعمت دنیا چه هوسهاکه نپختیم
هرچند غذا جز قسمی نیست در اینجا
برهم نزنی سلسله نازکریمان
محتاج شدن بی کرمی نیست در اینجا
گرد حشم بی کسی ات سخت بلندست
از خوبش برون ا علمی نیست در اینجا
ما بی خبران قافله دشت خیالیم
رنگ است به گردش، قدمی نیست دراینجا
از حیرت دل بند نقاب توگشودیم
ایینه گری کارکمی نیست در اینجا
بیدل من و بیکاری و معشوق تراشی
جز شوق برهمن، صنمی نیست در اینجا
چون غنچه همان به که بدزدی نفس اینجا
تا نشکند فشاندن بالت قفس اینجا
از راه هوس چند دهی عرض محبت
مکتوب نبندند به بال مگس اینجا
خواهی که شود منزل مقصود مقامت
از ابله پای طلب کن جرس اینجا
ان به که ز دل محوکنی معنی بیداد
اظهار به خون می تپد از دادرس اینجا
بیهوده نباید چو شرر چشم گشودن
گرد عدم است اینه پیش و پس اینجا
درکوی ضعیفی که تواند قدم افشرد
اینجاست که دارد دهن شعله خس اینجا
باگردش چشمت چه توان کرد، وگرنه
یکدل به دو عالم ندهد هیچکس اینجا
چون نقش قدم قافله ماست زمینگیر
باشد ره خوابیده صدای جرس اینجا
دل چون نتپد در قفس زخم که بی دوست
کار دم شمشیر نماید نفس اینجا
درکوچه الفت دل صاف اینه دار است
غیرازنفس خویش چه گیرد عسس اینجا
سرمایه ماهیچکسان عرض مثالی ست
ای اینه دیگر ننمایی هوس اینجا
بیدل نشود رام کسی طایر وصلش
تا از دل صد چاک نباشد قفس اینجا
شب وصل است و نبود ارزورا دسترس اینجا
که باشد دشمن خمیازه اغوش هوس اینجا
چو بوی گل گرفتارم به رنگ الفتی ورنه
گشاد بال پرواز است هرچاک قفس اینجا
سراغ کاروان ملک خاموشی بود مشکل
به بوی غنچه همدوش است اواز جرس اینجا
دل عارف چوایینه بساط روشنی دارد
که نقش پای خود راگم نمی سازد نفس اینجا
تفاوت می فروشد امتیازت ورنه در معنی
کمال عشق افزون نیست ازنقص هوس اینجا
غم مستقبل و ماضی ست کان را حال می نامی
نقابی در میان اسث از غبار پیش و پس اینجا
غبار خاطر تیغت چرا شدکوچه زخمم
که جزخونابه حسرت نمی باشد عسس اینجا
نیندازد زکف بحر قبولش جنس مردودی
به دوش موج دارد نازبالش خارو خس اینجا
درین ره نقش پا هم دارد از امید منشوری
نبیند داغ محرومی جبین هیچ کس اینجا
چه امکان است از خال لبش خط سر برون ارد
زنومیدی نخواهد دست برسر زد مگس اینجا
غبار ما، همان باد فنا خواهد ز جا بردن
چه لازم چون سحر منت کشیدن از نفس اینجا
نه اسان است صید خاطر ازادگان بیدل
ز شوق مرغ دارد چاکها جیب قفس اینجا
درمحفل ما ومنم، محو صفیر هرصدا
نم خورده ساز وحشتم، زین نغمه های ترصدا
حیرت نوا افسانه ام، از خویش پر بیگانه ام
تا در درون خانه ام دارم برون در صدا
یاد نگاه سرمه گون خوانده ست بر حالم فسون
مشکل که بیمار مرا برخیزد از بستر صدا
در فکر ان موی میان از بس که گشتم ناتوان
می چربدم صد پیرهن بر پیکر لاغر صدا
زان جلوه یک مژگان زدن ایینه را غافل شدن
دارد چو زنجیر جنون جوشاندن از جوهرصدا
رنج غم و شادی مبر، کو مطرب وکو نوحه گر
مشت سپند بی خبر دارد درین مجمر صدا
درکاروان وهم و ظن، نی غربت است ونی وطن
خلقی زگرد ما ومن بسته ست محمل بر صدا
از حرف و صوت بی اثر شد جهل لنگر دارتر
برکوه خواند ناکجا افسون بال و پر صدا
چند از تپش پرداختن، تیغ تظلم اختن
بیرون نخواهد تاختن زین گنبد بی در صدا
اخر درین بزم تعب افسانه ماند و رفت شب
ز بس به خشکی زد طرب می گشت درساغر صدا
اسان نبود ای بی خبر از شوق دل بردن اثر
درخود شکستم انقدرکاین صفحه زد مسطر صدا
بیدل به خود تا زنده ام صبح قیامت خنده ام
کز شور نظم افکنده ام درگوشهای کر صدا
درین نه اشیان غیر از پر عنقا نشد پیدا
همه پیدا شد اما انکه شد پیدا نشد پیدا
تلاش مطلب نایاب ما را داغ کرد اخر
جهانی رنج گوهر برد جز دریا نشد پیدا
دل گمگشته می گفتند دارد گرد این وادی
به جست و جو نفسها سوختم اما نشد پیدا
فلک درگردش پرگارگم کرده ست ارامش
جهان تا سر برون اورد غیر ازپا نشد پیدا
دلیل بی نشان در ملک پیدایی نمی باشد
سراغ ماکن ازگردی کزین صحرا نشد پیدا
چه سازد کس نفس سررشته تحقیق کم دارد
توگر داری دماغی جهدکن کز ما نشد پیدا
بهشت وکوثر ازحرص وهوس لبریزمی باشد
به عقبا هم رسیدم جز همین دنیا نشد پیدا
حضورکبریا تا نقش بستم عجزپیش امد
برون احتیاج اثار استغنا نشد پیدا
سراغ رفتگان عمریست زین گلشن هوس کردم
به جای رنگ بویی هم از ان گلها نشد پیدا
به ذوق جستجو می باید از خود تا ابد رفتن
هزار امروز و فردا دی شد و فردا نشد پیدا
غم این تنگنایم برنیاورد از پریشانی
نفس اسودگی می خواست اما جا نشد پیدا
درین محفل به مید تسلی خون مخور بیدل
بیا در عالم دیگر رویم اینجا نشد پیدا
چه امکان است گرد غیرازین محفل شود پیدا
همان لیلی شود بی پرده تامحمل شود پیدا
غناگاه خطاب از احتیاج اگاه می گردد
کریم اواز ده کز ششجهت سایل شود پیدا
مجازاندیشی ات فهم حقیقت را نمی شاید
محال است اینکه حق ازعالم باطل شود پیدا
نفس را الفت دل هم ز وحشت برنمی ارد
ره ما طی نگردد گر همه منزل شود پیدا
برون دل نفس را پرفشان دیدم ندانستم
که عنقا چون شوداز بیضه گم بسمل شود پیدا
به گوهر وارسیدن موجها برهم زدن دارد
جهانی را شکافی سینه تا یک دل شود پیدا
ره اوارگی عمری ست می پویم نشد یارب
که چون تمثال یک ایینه وارم دل شود پیدا
ز محو عشق غیر از عشق نتوان یافت اثاری
به دریا قطره چون گردید گم مشکل شود پیدا
شهیدان ادبگاه وفا را خون نمی باشد
مگر رنگ حنایی ازکف قاتل شود پیدا
سواد کنج معدومی قیامت عالمی دارد
که هرکس هرکجاگم شد ازین منزل شودپیدا
به رنگی موج خلقی ازتپیدن اب می گردد
کزین دریا به قدریک گهر ساحل شود پیدا
نفس تا هست زین مزرع تلاش دانه دل کن
که این گمگشته گر پیداشود حاصل شود پیدا
به قدر اگهی اماده ا ست اسباب تشویشت
طبیعت باید اینجا اندکی غافل شود پیدا
درین دریا دل هر قطره گوهر در گره دارد
اگر بر روی اب اید همان بیدل شود پیدا
کجا الوان نعمت زین بساط اسان شود پیدا
که ادم ازبهشت اید برون تا نان شود پیدا
تمیز لذت دنیا هم اسان نیست ای غافل
چوطفلان خون خوری یک عمر تادندان شودپیدا
سحرتا شام باید تک زدن چون افتاب اینجا
که خشکاری به چشم حرص این انبان شود پیدا
سحاب کشت ما صد ره شکافد چشم گریانش
که گندم یک تبسم با لب خندان شود پیدا
تلاش موج درگوهر شدن امید ان دارد
که گرد ساحلی زبن بحر بی پایان شود پیدا
جنون هم جهدها بایدکه دامانش به چنگ افتد
دری صد پیرهن تا پیکر عریان شود پیدا
عیوب اید برون تاگل کند حسن کمال اینجا
کلف بی پرده گردد تا مه تابان شود پیدا
پریشان است از بی التفاتی، سبحه الفت
ز دل بستن مگر جمعیت باران شود پیدا
امان خواه ازگزند خلق درگرم اختلاطی ها
که عقرب بیشتر در فصل تابستان شود پیدا
بنای وحشت این کهنه منزل عبرتی دارد
که صاحبخانه گر پیدا شود مهمان شود پیدا
زپیدایی به نام محض چون عنقا قناعت کن
فراغ اینجاکسی داردکزین عنوان شود پیدا
چوصبح ان به که گم باشد نفس درگرد معدومی
وگر پیدا تواند گشت بال افشان شود پیدا
درین صحرا به وضع خضر باید زندگی کردن
نگردد گم کسی کز مردمان پنهان شود پیدا
حریف گوهر نایاب نبود سعی غواصان
مگر این کام دل از همت مردان شود پیدا
خیالات پری بی شیشه نقش طاق نسیان کن
محال است اینکه هرجاجسم گم شدجان شودپیدا
تماشاگاه عبرت پا به دامن سیر می خواهد
نگه می باید اینجا توام مژگان شود پیدا
ردیف بار دنیا رنج عقبا ساختن بیدل
زگاو و خر نمی اید مگر انسان شود پیدا
کو بقاگر نفست گشت مکرر پیدا
پا ندارد چو سحر، چندکنی سر پیدا
صفر اشکال فلک دوری مقصد افزود
وهم تازیدکه شد حلقه ان درپیدا
شاهد وضع برودتکده هستی بود
پوستینی که شد از پیکر اخگر پیدا
جرم ادم چه اثر داشت که از منفعلی
گشت در مزرع گندم همه دختر پید ا
میکشان جمله شبی دعوت زاهدکردند
چوب در دست شد از دور سر خر پیدا
مگذر از فیض حلاوتکده مهر و وفاق
خون چو شد شیرکند لذت شکرپیدا
مقصد عشق بلند است زافلاک مپرس
نشئه مشکل که شود از خط ساغر پیدا
قدرت تربیت از بازوی تهدید مخواه
به هوس بیضه شکستن نکند پر پیدا
دیده منتظران تو به صدکوشش اشک
روغنی کرد ز بادام مقشر پیدا
فقر درکسوت اظهار هنر رسوایی ست
اخرایینه نمدکرد ز جوهرپیدا
شخص تمثال دمید از هوس خودبینی
چه نمود اینه گرکرد سکندر پیدا
خلقی ازضبط نفس غوطه به دل زد بیدل
قعر این بحر نگردید ز لنگر پیدا
چه ظلمت است اینکه گشت غفلت به چشم یاران ز نور پیدا
همه به پیش خودیم اما سراب های ز دور پیدا
فسون و افسانه تو و من فشاند بر چشم و گوش دامن
غبار مجنون به دشت روشن چراغ موسی به طور پیدا
در امد و رفت محو گشتیم و پی به جایی نبرد کوشش
رهی که کردیم چون نفس طی نشد به چندین عبور پیدا
به فهم کیفیت حقیقت که راست بینش کجاست فطرت
به غیر شکل قیاس اینجا نمی کند چشم کور پیدا
به پا ز رفتار وارسیدن به لب ز گفتار فهم چیدن
به پیش خود نیز کس نگردید جز به قدر ضرور پیدا
چو اینه صد جمال پنهان ز دیده بی نگه مبرهن
چو صبح چاک هزار کسوت ز پیکر شخص عور پیدا
اشاره دستگاه خاقان، عیان ز مژگان موی چینی
گشاد و بست در سلیمان ز پرده چشم مور پیدا
کمان افلاک پر بلندست از خم بازوی تضنع
بس است اگر کرد خط کشیدن ز کلک نقاش زور پیدا
چکیدن اشک ناله زا شد ز سجده دانه ریشه واشد
فتادگی همت ازما شد که عجز گم شد غرور پیدا
نیاز و ناز کمال و نقصان ز یکدگر ظاهر و نمایان
ذکور شد از اناث عریان اناث شد از ذکور پیدا
به هم اگر چشم باز گردد قیامت ایینه ساز گردد
کز اعتبارات جسم خاکی چو عبرتیم از قبور پیدا
ملایمت چون شود ستمگر ز هر درشتی ست سخت روتر
چو اب از حد برد فسردن نمی شود جز بلور پیدا
گذشت چندین قیامت اما در این نیستان بی تمیزی
ز پنبه گوش های غافل چو نی گره کرد صور پیدا
ز انقلاب مزاج اعیان به حق امان بردن ست بیدل
علامت عافیت ندارد چو گردد اب از تنور پیدا
نشد دراین درسگاه عبرت به فهم چندین رساله پیدا
جنون سوادی که کردم امشب ز سیر اوراق لاله پیدا
صبا زگیسوی مشکبارت اگر رساند پیام چینی
چو شبنم از داغ لاله گردد عرق ز ناف غزاله پیدا
فلک ز صفری که می گشاید بر عتبارات می فزاید
خلای یک شیشه می نماید پری ز چندین پیاله پیدا
چه موج بیداد هیچ سنگی نبست برشیشه ام ترنگی
شکسته دارد دلم به رنگی که رنگ من کرد ناله پیدا
اگر به صد رنگ پرفشانم، ز دام جستن نمی توانم
که کرد پرواز بی نشانم چو بال طاووس هاله پیدا
چو جوشد افسردگی ز دوران، حذر ز امداد اهل حسان
که ابر در موسم زمستان نمی کند غیر ژاله پیدا
قبول انعام بدمعاشان به خودگوارا مگیر بیدل
که می شوند این گلو خراشان چو استخوان از نواله پیدا
بران سرم که ز دامن برون کشم پا را
به جیب ابله ریزم غبار صحرا را
به سعی دیده حیران دل از تپش ننشست
گهرکند چه قدر خشک اب دریا را
اثرگم است به گرد کساد این بازار
همان به ناله فروشید درد دلها را
ز خویش گم شدنم کنج عزلتی دارد
که بار نیست در ان پرده وهم عنقا را
زبان درد دل اسان نمی توان فهمید
شکسته اند به صد رنگ شیشه ما را
فضای خلوت دل جلوه گاه غیری نیست
شکافتیم به نام تو این معما را
نگاه یار ز پهلوی ناز می بالد
به قدرنشئه بلند است موج صهبا را
مخور فریب غنا از هوس گدازی یأس
مباد اب دهد مزرع تمنا را
ز جوش صافی دل، جسم، جان تواند شد
به سعی شیشه پری کرده اند خارا را
به غیر عکس ندانم دگر چه خواهی دید
اگر در اینه بینی جمال یکتا را
به ففر تکیه زدی بگذر از تملق خلق
به مرگ ریشه دواندی درازکن پا را
چه سان به عشرت واماندگان رسی بیدل
به چشم ابله پا ندیده ای ما را
به رنگ غنچه سودای خطت پیچیده دلها را
رک گل رشته شیرازه شد جمعیت ما را
 خرامت بال شوقم داد در پرواز حیرانی
که چون قمری قدح در چشم دارم سرو مینا را
 نگه شد شمع فانوس خیال از چشم پوشیدن
فنا مشکل که از عاشق برد ذوق تماشا را
 درین محفل سراغ گوشه امنی نمی یابم
چو شمع اخرگریبان می کنم نقش کف پا را
 کف خاکی ندارم قابل تعمیر خودداری
جنون افشاند بر ویرانه ام دامان صحرا را
 به غیر از نیستی لوح عدم نقشی نمی بندد
اگر خواهی نگردی جلوه گر ایینه کن ما را
 ندارد حال ما اندیشه مستقبل دیگر
که گم کردیم در اغوش دی، امروز و فردا را
 نه از موج نسیم است اینقدرها جوش بیتابی
تب شوق کسی در رقص دارد نبض دریا را
 خموشی غیر افسودن چه گل ریزد به دامانت
اگر ازاده ای با ناله کن پیوند اعضا را
 اقامت تهمتی در محفل کم فرصت هستی
چو عکس ازخانه ایینه بیرون گرم کن جا را
 مال شعله هم داغ است گراسودگی خواهی
به صدگردن مده ازکف جبین سجده فرسا را 
نشانها نیست غیراز نام ان هم تا بی بیدل
 جهانی دیده ای، بشمار نقش بال عنقا را
پریشان نسخه کرد اجزای مژگان تر ما را
چه مضمون است درخاطر نگاهت حیرت انشا را
 نگردد مانع جولان اشکم پنجه مژگان
پر ماهی نگیرد دامن امواج دریا را
 نه از عیش است اگر چون شیشه می قلقل ا هنگم
شکست دل صلایی می زند رنگ تماشا را
 سراغ کاروان دردم از حالم مشو غافل
ببین داغ دل و دریاب نقش پای غمها را
 نبندی بردل ازاد نقش تهمت حسرت
که پیش از بیخودی مستان تهی کردند مینا را
 شکوه کبریای او ز عجز ما چه می پرسی
نگه جز زیرپا نبود سر افتاده ما را
 نمی سازد متاع هوش با یوسف خریداران
مدم افسون خودداری نگاه جلوه سودا را
 مقام ظالم اخر بر ضعیفان است ارزانی
که چون اتش زپا افتد به خاکستر دهد جا را
 غبار ماضی و مستقبل از حال تو می جوشد
در امروز است گم گر واشکافی دی و فردا را
 به هوش اتا به این اهنگ مالم گوش تمییزت
که در چشم غلط بینت چه پنهانی ست پیدا را 
به این کثرت نمایی غافل ازوحدت مشو بیدل
 خیال ایینه ها درپیش دارد شخص تنها را
جز پیش ما مخوانید افسانه فنا را
هرکس نمی شناسد اواز اشنا را
از طاق و قصر دنیاکز خاک وخشت چینید
حیف است پست گیرید معراج پشت پا را
چشم طمع مدوزید برکیسه خسیسان
باورنمی توان داشت سگ نان دهد گدا را
روزی دو زین بضاعت مردن کفیل هستی ست
برگ معاش ماکرد تقدیرخونبها را
در چشم کس نمانده ست گنجایش مروت
زین خانه ها چه مقدار تنگی گرفت جا را
از دستبرد حاجت نم در جبین نداریم
اخرهجوم مطلب شست ازعرق حیا را
جز نشئه تجرد شایسته جنون نیست
صرف بهار ماکن رنگی زگل جدا را
تا زنده ایم باید در فکر خویش مردن
گردون بی مروت برماگماشت ما را
اهم ز نارسایی شد اشک و با عرق ساخت
پستی ست گر خجالت شبنم کند هوا را
بیکاری اخرکار دست مرا به خون بست
رنگین نمی توان کرد زین بیشتر حنا را
دست در استینم بی دامن غنا نیست
صبح است با اجابت نامحرم دعا را
از هرکه خواهی امداد اول تلافی اش کن
دستی گر نداری زحمت مده عصا را
خاک زمین اداب گر پی سپر توان کرد
ای تخم ادمیت بر سرگذار پا را
هنگام شیب بیدل کفر است شعله خویی
محراب کبر نتوان کردن قد دوتا را
خط اوردی و ننوشتی برات مطلب ما را
به خودکردی دراز اخر زبان دود دلها را
هوایت نکهت گل راکند داغ دل گلشن
تمنایت نگه در دیده خون سازد تماشا را
سفید از حسرت این انتظار است استخوان من
که یارب ناوکت درکوچه دل کی نهد پا را
غبار رنگ ما از عاجزی بالی نزد ورنه
شکست طره ات عمری ست پیدامی کند مارا
حریف وحشت دل دیده حیران نمی گردد
گهر مشکل فراهم اورد اجزای دریا را
سخن تادر جهان باقی ست از معدومی ازادم
زبان گفتگوها بال پروازست عنقا را
خزان چهره بس باشد بهارابروی مسن
گواه فتح دل دارم شکست رنگ سیما را
بلند وپست خار راه عجز ما نمی گردد
به پهلو قطع سازد سایه چندین کوه و صحرا را
الهی از سر ماکم نگردد سایه مستی
که بی صهبا به پیشانی سجودی نیست مینا را
به بزم وصل از شوق فضول ایمن نی ام بیدل
مبادابرام، تمهید تغافل گردد ایما را
گذشت از چرخ و بگرفت ابله چشم ثریا را
هوایت تاکجا ازپا نشان؟ له ما را
تأمل تا چه درگوش افکند پیمانه ما را
نوایی هست درخاطرشک؟ رنگ مینا را
ندارد شور امکان جز به کنج فقر اسودن
اگر ساحل شوی در اب گوهرگیر دریا را
درین دریا ز بس فرش است اجزای شکست من
به هرسومی روم چون موج برخود می نهم پا را
به تدبیر دگر نتوان ز داغ کلفت اسودن
مگرابی زند خاکستر ما اتش ما را
به حال خویشتن نگذاشت دل راشوخی اهم
هوایی کرد رقص گردباد اجزای صحرا را
درین ویرانه همچشم نگاهم کز سبکروحی
درون خانه ام وز خویش خالی کرده ام جا را
بهشتی از دل هر ذره در پروز می اید
اگر در خاک ریزد حسرتم رنگ تمنا را
مبادا ناله ربط داغهای دل زند ببرهم
مشوران ای جنون این شعله زنجیر درپا را
تجاهل چون حباب از فهم هستی مفت جمعیت
تو می ایی برون زنهار مشکاف این معما را
به هرسو چشم واکردم نگه وقف خطاکردم
نمی دانم چه پیش امد من غفلت تقاضا را
همین درد است برگ عشرت خونین دلان بیدل
هجوم گریه مست خنده دارد طبع مینا را
کسی چه شکرکند دولت تمنا را
به عالمی که تویی ناله می کشد ما را
ندرد انجمن یأس ما شراب دگر
هم از شکست مگرپرکنیم مینا را
به عالمی که حلاوت نشانه ننگ است
دو نیم چون نشود دل ز غصه خرما را
هنوز اره دندان موج در نظر است
گوهر به دامن راحت چسان کشد پا را
درشت خو چه خیال است نرم گو باشد؟
شرارخیزی محض است طبع خارا را
سلامت اینه اعتبار امکان نیست
شکسته اند به صد موج رنگ دریا را
صفای دل به کدورت مده ز فکر دویی
که عکس، تنگ برایینه کند جا را
برون لفظ محال است جلوه معنی
همان زکسوت اسما طلب مسما را
رسیده ایم ز اسما به فهم معنی خویش
گرفته ایم ز عنقا سراغ عنقا را
هزار معنی پیچیده در تغافل تست
به ابروی تو چه نسبت زبان گویا را
سبکروان به هوایت چنان ز خود رفتند
که چون نفس نرساندند برزمین پا را
همیشه تشنه لب خون ما بود بیدل 
چوشیشه هرکه به دست اورد دل ما را
موج پوشید روی دریا را
پرده اسم شد مسما را
نیست بی بال اسم پروازش
کس ندید اشیان عنقا را
عصمت حسن یوسفی زد چاک
پرده طاقت زلیخا را
می کشد پنبه هرسحرخورشید
تا دهد جلوه داغ دلها را
جاده هرسوگشاده است اغوش
که دریده ست جیب صحرا را
شعله دل ز چشم تر ننشست
ابر ننشاند جوش دریا را
اگهی می زند چوایینه
مُهر بر لب زبان گویا را
قفل گنج زر است خاموشی
از صدف پرس این معما را
بیدل ار واقفی ز سر یقین
ترک کن قصه من وما را
نزیبد پرده فانوس دیگر شمع سودا را
مگردراب چون یاقوت گیرند اتش ما را
دل اسوده ما شور امکان در قفس دارد
گهر دزدیده است اینجاعنان موج دریا را
بهشت عافیت رنگ جهان ابرو باشی
دراغوش نفس گر خون کنی عرض تمنا را
غبار احتیاج انجاکه دامان طلب گیرد
روان است ابرو هرگه به رفتاراوری پا را
به عرض بیخودیهاگرم کن هنگامه مشرب
که می نامیده اند اینجا شکست رنگ مینا را
فروغ این شبستان جز رم برقی نمی باشد
چراغان کرده اند از چشم اهوکوه و صحرا را
دراین محفل پریشان جلوه است ان حسن یکتایی
شکستی کوکه پردازی دهد ایینه ما را
سبکتازاست شوق امامن ان سنگ زمینگیرم
که دررنگ شرراز خویش خالی می کنم جا را
به داغ بی نگاهی رفت ازین محفل چراغ من
شکست ایینه رنگی که گم کردم تماشا را
هوس چون نارسا شد نسیه نقدحال می گردد
امل را رشته کوته ساز و عقباگیر دنیا را
ز شور بی نشانی، بی نشانی شد نشان بیدل
که گم گشتن زگم گشتن برون اورد عنقا را
نسیم شانه کند زلف موج دریا را
غبار سرمه دهد چشم کوه و صحرا را
ز زخم اره دندان موج ایمن نیست
گهر به دامن راحت چسان کشد پا را
لبش به حلقه اغوش خط بدان ماند
که خضرتنگ به برمی کشد مسیحا را
عدمسرای دلم کنج عزلتی دارد
که راه نیست در او وهم بال عنقا را
حدیث نرم نمی اید از زبان درشت
شرار خیز بود طبع سنگ خارا را
همیشه تشنه لب خون مابودبیدل
چوشیشه هرکه به دست اورد دل ما را
نفس اشفته می دارد چو گل جمعیت ما را
پریشان می نویسد کلک موج احوال دریا را
در این وادی که می باید گذشت از هرچه پیش اید
خوش ان رهرو که در دامان دی پیچید فردا را
ز درد مطلب نایاب تا کی گریه سر کردن
تمنا اخر از خجلت عرق کرد اشک رسوا را
به این فرصت مشو شیرازه بند نسخه هستی
سحر هم در عدم خواهد فراهم کرد اجزا را
گداز درد الفت فیض اکسیر دگر دارد
ز خون گشتن توان در دل گرفتن جمله اعضا را
یه جای ناله می خیزد غبار خاکسارانت
صدا گردی ست یکسر ساغر نقش قدم ها را
به اگاهی چه امکانست گردد جمع خوددا ری
که با هر موج می باید گذشت از خویش دریا را
در این گلشن چو گل یک پر زدن رخصت نمی باشد
مگر از رنگ یابی نسخه بال افشانی ما را
فلک تکلیف جاهت گر کند فال حماقت زن
که غیر از گاو نتواند کشیدن بار دنیا را
چرا مجنون ما را در پریشانی وطن نبود
که از چشم غزالان خانه بردوش است صحرا را
نزاکت هاست در اغوش میناخانه حیرت
مژه بر هم مزن تا نشکنی رنگ تماشا را
سیه روزی فروغ تیره بختان بس بود بیدل
ز دود خویش باشد سرمه چشم داغ دل ها را
نگاه وحشی لیلی چه افسون کرد صحرا را
که نقش پای اهو چشم مجنون کرد صحرارا
دل از داغ محبت گر به این دیوانگی بالد
همان یک لاله خواهدطشت پرخون کرد صحرارا
بهار تازه رویی حسن فردوسی دگر دارد
گشاد جبهه رشک ربع مسکون کرد صحرا را
به پستی در نمانی گر به اسودن نپردازی
غبارپرفشان هم دوش گردون کرد صحرا را
دماغ اهل مشرب با فضولی برنمی اید
هجوم این عمارتها دگرگون کرد صحرا را
ز خودداری ندانستیم قدر عیش ازادی
دل غافل به کنج خانه مدفون کرد صحرا را
ندانم گردباد از مکتب فکرکه می اید
که این یک مصرع پیچیده موزون کردصحرارا
به قدر وسعت است اماده استعداد ننگی هم
بلندی ننگ چین بردامن افزون کرد صحرارا
غبارم را ندانم در چه عالم افکند یارب
غم ازادیی کز شهر بیرون کرد صحرا را
به کشتی از دل مأیوس باید بگذرم بیدل
 شکست این ابله چندان که جیحون کردصحرا را
دوروزی فرصت اموزد درود مصطفا ما را
که پیش از مرگ در دنیا بیامرزد خدا ما را
درتن صحراکجا با خویش فتد اتفاق ما
که وهم بی سر وپایی برد از خود جدا ما را
به گردشخانه چرخیم حیران دانه چندی
غبارما مگربیرون برد زین اسیا ما را
اگر امروز دل با خاک را ه مرتضی جوشد
کند محشورفردا فضل حق با اصفیا ما را
به حرف و صوت ممکن نیست ازعالم برون جستن
چه سازدکس، زگنبد برنمی ارد صدا ما را
زسعی دست وپا ایینه مقصد نشد روشن
کجایی ای ز خود رفتن توچیزی وانما ما را
غبار ما به صحرای عدم بال دگر می زد
فضولی درکجا انداخت یارب ازکجا ما را
کباب خوان جنت لذت خون جگر دارد
قضا چندی به ذوق ین غذا داد اشتها ما را
کف خاک نفس بال وپریم، ازضبط ما بگذر
به گردون می برد چون صبح از خوداین هوا مارا
جنونها داشتیم اما حجاب فقر پیش امد
ز ضبط ناله کرد اگاه نی در بوربا ما را
نقس واری مگر در دل خزد امید اسودن
که زبراسمان پیدا نشد جا هیچ جا ما را
دل افسرده از ما غیر بیکاری نمی خواهد
حنا بسته ست این یک قطره خون سر تا به پا ما را
ز دل امید الفت بود با هسر ناامیدیها
به این بیگانه هم گاهی نکردند اشنا ما را
به عریانی کسی اگه نبود از حال ما بیدل
چه رسوایی که امد پیش در زیر قبا ما را
به خاک تیره اخر خودسریها می برد ما را
چو اتش گردن افرازی ته پا می برد ما را
 غبار حسرت ما هیچ ننشست اززمینگیری
که هرکس می رود چون سایه از جامی برد مارا
 ندارد غارت ما ناتوانان انقدرکوشش
غباریم وتپیدن ازکف ما می برد ما را
 به گلزاری که شبنم هم امید رنگ بو دارد
نگاه هرزه جولان بی تمنا می برد ما را
 گر از دیر وارستیم شوق عبه پیش امد
تک وپوی نفس یارب کجاها می برد ما را
 به یستیهای اهنگ هلب خفته ست مفراجی.
نفس گر واگذارد، تا مسیحا می برد ما را
 در اغوش خزان ما دو عالم رنگ می بازد
ز خود رفتن به چندین جلوه یک جا می برد مارا
 گسستن نیست اسان ربط الفتهای این محفل
چو شمع اتش عنانی رشته برپامی برد ما را
 دکان ارایی هستی گر این خجلت کند سامان
عرق تا خاک گردیذن به دریا می برد ما را
اگر عبرت ره تحقیق مطلب سرکند بیدل
 همین یک پیش پا دیدن به عقبا می برد ما را
ز بزم وصل، خواهشهای بیجا می برد ما را
چوگوهر موج ما بیرون دریا می برد ما را
ندارد شمع ما را صرفه سیر محفل امکان
نگه تا می رود ازخود به یغما می برد ما را
چو فریاد جرس ماییم جولان پریشانی
به هر راهی که خواهد بی خودیها می برد ما را
جنون می ریزد از ما رنگ اتشخانه عالم
به هرجا مشت خاری شد تقاضا می برد ما را
چوکار نارسای عاجزان با اینهمه پستی
به جز دست دعا دیگرکه بالا می برد ما را
همان چون سایه ما و سجده شکرجبین سایی
که تا ان استان بی زحمت پا می برد ما را
ز وحشت شعله ما مژده خاکستری دارد
پرافشانی به طوف بال عنقا می برد ما را
ندارد نشئه ازادی ما ساغر دیگر
غبار دامن افشاندن به صحرا می برد ما را
مدارایی به یاران می کند تمکین ما، ورنه
شکست رنگ از این محفل چومینا می برد ما را
نه گلشن را زما رنگی نه صحرا را زماگردی
به هرجا می برد شوق تو بی ما می برد ما را
گداز درد توفان کرد، دست از ما بشو بیدل
نبرد این سیل اگر امروز، فردا می برد ما را
جنون کی قدردان کوه و هامون می کند ما را
همان فرزانگی روزی دومجنون می کند ما را
نفس هر دم زدن صدصبح محشر فتنه می خندد
هوای باغ موهومی چه افسون می کند ما را
کسی یا رب مبادا پایمال رشک همچشمی
حنا چندان که بوسد دست او خون می کند ما را
چو صبح انجاکه خاک استانش در خیال اید
همه گر رنگ می گردم که گردون می کند ما را
تماشای غرور دیگران هم عالمی دارد
به روی زر، نشست سکه، قارون می کند ما را
حساب چون و چند اعتبار دفتر هستی
به جز صفر هوس بر ما چه افزون می کند ما را
حباب ما اگر زین بحر باشد جرعه هوشش
که تکلیف شراب از جام واژون می کند ما را
فنا از لوح امکان نقش هستی حک کند، ورنه
عبارت هرچه باشد ننگ مضمون می کند مارا
همه گر افتاب اییم در دورانگه عشرت
کسوفی هست کاخر در می افیون می کند ما را
ز ساز سرو و بید این چمن اواز می اید
که اه از بی بری نبود که موزون می کند ما را
شبستان معاصی صبح رحمت ارزو دارد
همین رخت سیه محتاج صابون می کند ما را
کسی تا چند بیدل کلفت تعمیر بردارد
فشار بام و در از خانه بیرون می کند ما را
در عالمی که با خود رنگی نبود ما را
بودیم هرچه بودیم او وانمود ما را
مرات معنی ما چون سایه داشت زنگی
خورشید التفاتش از ما زدود ما را
پرواز فطرت ما، در دام بال می زد
ازادکرد فضلش از هر قیود ما را
اعداد ما تهی کرد چندان که صفرگشتیم
از خویش کاست اما بر ما فزود ما را
حسابی نیست با وحشت جنون کامل ما را
مگرلیلی به دوش جلوه بندد محمل ما را
محبت بسکه بوداز جلوه مشتاقان این محفل
به تعمیرنگه چون شمع برد اب وگل ما را
ندارد گردن تسلیم بیش از سایه مویی
عبث بر ما تنک کردند تیغ قاتل ما را
غبار احتیاج امواج دریا خشک می سازد
عیارکم مگیرید ابروی سایل ما را
صفای دل به حیرت بست نقش پرده هستی
فروغ شمع کام اژدها شد محفل ما را
ادبگاه وفا انگه برافشانی، چه ننگ است این
تپیدن خاک بر سرکرد اخر بسمل ما را
دل از سعی امل بر وضع ارامیده می لرزد
مبادا دوربینی جاده سازد منزل ما را
شکست ارزو زین بیش نتوان درگره بستن
گرانجانی ز هر سو بر دل ما زد دل ما را
ز خشکیهای وضع عافیت تر می شود همت
عرق ای کاش در دریا نشاند ساحل ما را
تمیز از سایه ممکن نیست فرق دود بردارد
به روی شعله گر پاشی غبارکاهل ما را
حباب پوچ از اب گهر امیدها دارد
خداوندا به حق دل ببخشا بیدل ما را
سری نبودبه وحشت زبزم جستن مارا
فشار تنگی دلها شکست دامن ما را
چواشک بی سر و پایی جنون شوق که دارد
زکف نداد دویدن عنان دیدن ما را
رسیده ایم ز هر دم زدن به عالم دیگر
سراغ ازنفس ماکنید مسکن ما را
سیاه روزی شمع اشکار شد زتأمل
به پیش پا چه بلایی ست طبع روشن ما را
کجا رویم که بیداد دل رسد به شنیدن
به سرمه داد نگاهش غبار شیون ما را
نگه چو جوهر ایینه سوخت ریشه به مژگان
ز شرم حسن که دادند اب گلشن ما را
فلک چوسبحه درین خشکسال قحط مروت
به پای ریشه دوانید تخم خرمن ما را
نفس به قید دل افسرده همچو موج به گوهر
همین یک ابله استادگی ست رفتن ما را
عروج نازگلی بود از بهار ضعیفی
به پا فتاد سرما ز پا فتادن ما را
جز انفعال ندارد هلاک مور تلافی
دیت همین فرق جبهه ای ست کشتن ما را
زشرم وسوسه دادیم عرض شهرت بیدل
که فکرما نکند تیره، طبع روشن ما را
محبت بس که پر کرد از وفا جان و تن ما را
کند یوسف صدا گر بو کنی پیراهن ما را
چو صحرا مشرب ما ننگ وحشت برنمی تابد
نگه دارد خدا از تنگی چین دامن ما را
چنان مطلق عنان تاز است شمع ما ازین محفل
که رنگ رفته دارد پاس از خود رفتن ما را
خرامش در دل هر ذره صد توفان جنون دارد
عنان گیرید این اتش به عالم افکن ما را
گهر دارد حصار ابرو در ضبط امواجش
میندازید ز اغوش ادب پیراهن ما را
فلک در خاک می غلتید از شرم سرافرازی
اگر می دید معراج ز پا افتادن ما را
به اشک افتاد کار اه ما از پیش پا دیدن
ز شبنم بال تر گردید صبح گلشن ما را
هوس هرسو بساط ناز دیگر پهن می چیند
ندید این بی خبر مژگان به هم اوردن ما را
ازین خاشاک اوهامی که دارد مزرع هستی
به گاو چرخ نتوان پاک کردن خرمن ما را
چو ماهی خارخار طبع در کار است و ما غافل
که بر امواج پوشانده ست گردون جوشن ما را
ز اب زندگی تا بگذرد تشویش رعنایی
خم وضع ادب پل کرد دوش و گردن ما را
به حرف و صوت تا کی تیره سازی وقت ما بیدل
چراغ چارسو مپسند طبع روشن ما را
مکن سراغ غبار زپا نشسته ما را
رسیده گیر به عنقا پر شکسته ما را
گذشته ایم به پیری ز صیدگاه فضولی
بس است ناوک عبرت زه گسسته ما را
فراهم امدن رنگ و بو ثبات ندارد
به رشته رگ گل بسته اند دسته ما را
هوای گلشن فردوس در قفس بنشاند
خیال در پس زانوی دل نشسته ما را
ز دام چرخ پس از مرگ هم کجاست رهایی
حساب کیست به مجمر سند جسته ما را
بهانه جوی خیالیم واعظ این چه جنون است
به حرف وصوت مسوزان دماغ خسته ما را
مگیر خرده به مضمون خون چکیده بیدل
ستم فشار مکن زخم تازه بسته ما را
نشاند بر مژه اشک ز هم گسسته ما را
تحیرکه به این رنگ بست دسته ما را؟
هزار ابله دادیم عرض لیک چه حاصل
فلک فکند به پاکار دست بسته ما را
کسی به ضبط نفس چون سحرچه سحرفروشد
رهاکنید غبار عنان گسسته ما را
به سیر باغ مرو چون نماند فصل جوانی
چمن چه دسته کند رنگهای جسته مارا
زبان به کام خموش است ازشکایت یاران
به پیش کس مگشایید زخم بسته ما را
هجوم ناله نشسته است در غبار ضعیفی
براورند ز بالین پر شکسته ما را
سراغ نقش قدم بیدل از هوا نکندکس
زخاک جوسردر زیرپا نشسته ما را
خدا چو شمع دهد جرأت اب دیده ما را
که افکند ته پاگردن کشیده ما را
شهید تیغ تغافل بر استان که نالد
تظلمی ست چو اشک از نظر چکیده ما را
چه دشت و درکه نکردیم قطع درپی فرصت
کسی نداد سراغ اهوی رمیده ما را
نداشتیم به وهم انقدر دماغ تپیدن
به باد داد نفس خاک ارمیده ما را
به انفعال رسیدیم از فسون تعلق
به رخ فکند حیا دامن نچیده ما را
مگر به محکمه دل یقین شود حق وباطل
گواه کیست حدیث ز خود شنیده ما را
نبرد همت کس از تلاش گوی تسلی
بیفکنید درتن ره شر بریده ما را
زربشه تا به ثمر صدهزارمرحله طی شد
که کرد این همه قاصد به خود رسیده ما را
مژه زهم نگشودیم تا چکد نم اشکی
گداخت شرم رقم کلک شق ندیده ما را
مباد تا به ابد نالد و خموش نگردد
به یاد شمع مده صبح نادمیده ما را
مقیم گوشه نقش قدم شویم وگرنه
درکه حلقه کند پیکر خمیده ما را
نهفته است قضا سرنوشت معنی بیدل
رقم کجاست مگر خط کشی جریده ما را
نقاب عارض گلجوش کرده ای ما را
تو جلوه داری و روپوش کرده ای ما را
ز خود تهی شدگان گر نه از تو لبریزند
دگر برای چه اغوش کرده ای ما را
خراب میکده عالم خیال توایم
چه مشربی که قدح نوش کرده ای ما را
نمود ذره طلسم حضور خورشید است
که گفته است فراموش کرده ای ما را؟
ز طبع قطره نمی جزمحیط نتوان یافت
تو می تراوی اگر جوش کرده ای ما را
به رنگ اتش یاقوت ما و خاموشی
که حکم خون شو و مخروش کرده ای ما را
اگر به ناله نیرزیم، رخصت اهی
نه ایم شعله که خاموش کرده ای ما را
چه بارکلفتی ای زندگی که همچو حباب
تمام ابله بر دوش کرده ای ما را
چوچشم چشمه خورشید حیرتی داریم
تو ای مژه ز چه خس پوش کرده ای ما را
نوای پرده خاکیم یک قلم بیدل
کجاست عبرت اگرگوش کرده ای ما را
درین وادی چسان ارام باشد کاروان ها را
که همدوشی ست با ریگ روان سنگ نشان ها را
چه دل بندد دل اگاه بر معموره امکان
که فرصت گردش چشمی ست دور اسمان ها را
ز موج بحر کم سامانی عالم تماشا کن
که تیر بی پر از اه حباب است این کمان ها را
جگر خون مگر بر اعتبار دل بیفزاید
که قیمت نیست غیر از خونبها یاقوت کان ها را
به تدبیر از غم کونین ممکن نیست وارستن
مگر سوزد فراموشی متاع این دکان ها را
علاج پیچ وتاب حرص نتوان یافتن ورنه
به جوش اورده فکر حاجت ما بحر و کان ها را
به یک پرواز خاکستر شدیم از شعله غیرت
سلام توتیای ماست چشم اشیان ها را
به بال وبر دهد پرواز مرغان رنج بی تابی
تپیدن بیش نبود حاصل از گفتن زبان ها را
چو رنگ رفته، یاد اشیان سودی نمی بخشد
درین وادی که برگشتن نمی باشد عنان ها را
گرانی کی کشد پای طلب در وادی شوقت
که جسم اینجا سبک روحی کند تعلیم جان ها را
من و عرض نیاز، از عزت و خواری چه می پرسی
که نقش سجده بیش از صدر خواهد استان ها را
چنین کز کلک ما رنگ معانی می چکد بیدل
توان گفتن رگ ابر بهار این ناودان ها را
شرر تمهید سازد مطلب ما داستان ها را
دهد پرواز بسمل مدعای ما بیان ها را
به جرم ما و من دوریم از سرمنزل مقصد
جرس اینجا بیابان مرگ دارد کاروان ها را
کدورت چیده ای جدی نما تا بی نفس گردی
صفای دیگرست از فیض برچیدن دکان ها را
ندانم جوش توفان خیال کیست این گلشن
که اشک چشم مرغان کرد گرداب اشیان ها را
به لعل او خط از ما بیشتر دل بستگی دارد
طمع افزون تر از دزدست اینجا پاسبان ها را
نفس سرمایه بیتابی ست، افسردگی تا کی
مکن شمع مزار زندگانی استخوان ها را
به جز کشتی شکستن ساحل امنی نمی باشد
ز بس وسعت فروبرده ست این دریا کران ها را
به سعی اشک، کام از دهر حاصل می کنی روزی
که اهت پره گردد اسیای سمان ها را
به افسون مدارا از کج اندیشان مشو ایمن
تواضع در کمین تیر می دارد کمان ها را
جهانی ارزوها پخت و سیر امد ز ناکامی
تنور سرد این مطبخ به خامی سوخت نان ها را
من ان عاجز سجودم کز پی طرف جبین من
به دوش باد می ارند خاک استان ها را
تو هم خاموش شو بیدل که من از یاد دیداری
به دوش حیرت ایینه می بندم فغان ها را
گذشتگان که هوس دیده اند دنیا را
به پیش خود همه پس دیده اند دنیا را
دوام کلفت دل ارزو نخواهی کرد
در اینه دو نفس دیده اند دنیا را
چوصبح هیچ کس اینجا بقا نمی خواهد
هزار بار ز بس دیده اند دنیا را
دل دو نیم چوگندم نموده اند انبار
اگر به قدر عدس دیده اند دنیا را
به احتیاط قدم زن که عافیت طلبان
سگ گسسته مرس دیده اند دنیا را
مقیدان به چه نازند ازین تماشاگاه
به چشم باز قفس دیده انددنیا را
دمی به حکم هوس چشم اب باید داد
که دود اتش خس دیده اند دنیا را
به قدر جاه و حشم انفعال در جوش است
هما کجاست مگس دیده اند دنیا را
چه اگهی وچه غفلت چه زندگی وچه مرگ
قیامت همه کس دیده اند دنیا را
وداع قافله اعتبارکن بیدل
همین صدای جرس دیده اند دنیا را
حسنی است بررخش رقم مشک ناب را
نظاره کن غبار خط افتاب را
هر جلوه باز شیفته رنگ دیگر است
ان حسن برق نیست که سوزد نقاب را
مست خیال میکده نرگس توایم
شور جنون کند قدح ما شراب را
بوی بهار شوق تو را رنگ معجزی ست
کارد به رقص و زمزمه مرغ کباب را
خاکستر است شعله ام امروز و خوشدلم
یعنی رسانده ام به صبوری شتاب را
ما را زتیغ مرگ مترسان که از ازل
بر موج بسته اندکلاه حباب را
اسباب زندگی همه دام تحیر است
غیر از فریب هیچ نباشد سراب را
کو شور مستیی که درین عبرت انجمن
گرد شکست شیشه کنم ماهتاب را
سیماب را ز اینه پای گریز نیست
دارد تحیرم به قفس اضطراب را
توفان طراز چشم من از پهلوی دل است
سامان ابروست ز دریا سحاب را
دانا و میل صحبت نادان چه ممکن است
موج گهر به خاک نیامیزد اب را
تا چند رشته نفس از وهم تافتن
دیگر به پای خویش مپیچ این طناب را
بیدل شکسته رنگی خاصان مقرراست
باشد شکستگی ورق انتخاب را
فال حباب زن، بشمر موج اب را
چشمی به صفر گیر و نظر کن حساب را
عشق از مزاج ما به هوس گشت متهم
در شک گرفت نقطه وهم انتخاب را
گر نیست زین قلمرو اوهام عبرتت
اب حیات تشنه لبی کن سیراب را
چشمم تحیر اینه نقش پای تست
مپسند خالی از قدمت این رکاب را
عالم تصرف ید بیضا گرفته است
اعجاز دیگر است ز رویت نقاب را
امروز در قلمرو نظاره نور نیست
از بس خطت به سایه نشاند افتاب را
فیض بهار لغزش مستانه بردنی ست
در شیشه های ابله میکن گلاب را
اجزای ما چو صبح نفس پرور است و بس
شیرازه کرده اند به باد این کتاب را
ما بیخودان به غفلت خود پی نبرده ایم
چشم اشنا نشد که چه رنگ است خواب را
در طینت فسرده صفاها کدورت است
ایینه می کند همه زنگار اب را
جوش خزانم اینه دار بهار اوست
نظاره کن ز چاک کتان ماهتاب را
بیدل به گیرودار نفس انقدر مناز
ایینه کن شکست کلاه حباب را
یک اه سرد نیم شبی ازجگربرا
سرکوب پرفشانی چندین سحر برا
با نشئه حلاوت درد اشنا نه ای
چون نی به ناله پیچ وسراپا شکربرا
ای مدعی، حریفی ما جوهر تو نیست
باتیغ تا طرف نشوی بی جگر برا
غیریت از نتایج طبع درشت توست
اجزای اب شو، ز دل یکدگر برا
افسردگی، تلافی جولان چه همت است
ای قطره از محیط گذشتی گهر برا
پرواز بی نشانی از این دشت مفت نیست
سعی غبار شو همه تن بال وپر برا
جسم فسرده نیست حریف رسایی ات
بشکسته طرف دامن سنگ ای شرر برا
تا جان بری زافت بنیاد زندگی
زین خانه یک دو دم ز نفس پیشتر برا
ناصافی دلت غم اسباب می کشد
ایینه صندلی کن و از دردسر برا
کثرت، جنون معاملگیهای وحدت است
ایینه بشکن ازغم عیب وهنربرا
کم نیستی زشمع درتن عبرت انجمن
یک دانه کم شواز خود و چندین ثمر برا
بیدل تمیزت اینقدر افسون کلفت است
از خویش انقدرکه ببالد نظر برا
نیستی پیشه کن از عالم پندار برا
خویش راکم شمر از زحمت بسیار برا
قلقل ما و منت پر به گلو افتاده ست
بشکن شیشه وچون باده به یکبار برا
تا به کی فرصت دیدار به خوابت گذرد
چون شررجهدکن ویک مژه بیدار برا
همه کس اینه پردازی عنقا دارد
تو هم از خویش نگردیده نمودار برا
خودفروشی همه جا تخته نموده ست دکان
خواه در خانه نشین خواه به بازار برا
سرسری نیست هوای سربام تحقیق
ترک دعوی کن ولختی به سرداربرا
ناله هم بی مددی نیست به معراج قبول
بال اگر ماند ز پرواز به منقار برا
تاکند حسن ادا طوطی این انجمنت
با حدیث لبش از طُره شکربار برا
ماه نو منفعل وضع غرور است اینجا
گربه افلاک برایی که نگونسار برا
دادرس اینه بر طاق تغافل دارد
همچو اه از دل مأیوس به زنهار برا
شمع را تا نفسی هست بجا، باید سوخت
سخت وامانده ای از پای خود ای خار برا
تکیه بر عافیت ازقامت پیری ستم است
بیدل از سایه این خم شده دیوار برا
فرصتی داری زگرد اضطراب دل برا
همچوخون پیش ازفسردن از رگ بسمل برا
ریشه الفت ندرد دانه ازادی ات
ای شرر نشو و نما زین کشت بیحاصل برا
از تکلف در فشار قعر نتوان زیستن
چون نفس دل هم اگرتنگی کند از دل برا
قلزم تشویش هستی عافیت امواج نیست
مشت خاکی جوش زن سرتا قدم ساحل برا
نه فلک اغوش شوق انتظار اماده است
کای نهال باغ بی رنگی زاب وگل برا
درخور اظهار باید اعتباری پیش برد
اوکریم امد برون باری تو هم سایل برا
شوخی معنی برون از پرده های لفظ نیست
من خراب محملم گولیلی از محمل برا
خلقی افت خرمن است اینجا به قدر احتیاط
عافیت می خواهی ازخود اندکی غافل برا
کلفت دل دانه را از خاک بیرون می کشد
هرقدر بر خویشتن تنگی ازین منزل برا
نقش کاراسمان عاری ست ز رنگ ثبات
گررگ سنگت کند چون بوی گل زایل برا
عبرتی بسته ست محمل برشکست رنگ شمع
کای به خود وامانده در هررنگ ازاین محفل برا
تا دو عالم مرکز پرگارتحقیقت شود
چون نفس یک پر زدن بیدل به گرد دل برا
با دلِ اسوده از تشویشِ اب و نان برا
همچو صحرا پای در دامن ز خان ومان برا
اضطرابی نیست در پروازِ شبنم زین چمن
گر تو هم از خود برون ایی به این عنوان برا
اوجِ اقبالِ جهان را پایه فرصت کجاست
گو سرشکی چند بر بام سرِ مژگان برا
خاطرت گر جمع شد از هر دو عالم فارغی
قطره واری چون گهر زین بحرِ بی پایان برا
در جهان بی خبر شرم از که باید داشتن
دیده بینا ندارد هیچکس عریان برا
اقتضای دورِ این محفل اگر فهمیده ای
چون فراموشی به گردِ خاطرِ یاران برا
کم ز یوسف نیستی ای قدردان عافیت
چاه و زندان مغتنم گیر از صفِ اخوان برا
دعوی فضل و هنر خواریست در ابنای دهر
ابرو می خواهی اینجا اندکی نادان برا
عالمی در امتحانگاهِ هوس تک می زند
گر نه ای قانع تو هم بیتابِ این و ان برا
تا نگردی پایمالِ منّتِ امدادِ خلق
بی عرق گامی دو پیش از خجلتِ احسان برا
از فسردن ننگ دارد جوهرِ تمکین مرد
چون کمان در خانه باش و بر سرِ میدان برا
هر کس اینجا قسمتش در خوردِ استعدادِ اوست
قابلِ صد نعمتی از پرده چون دندان برا
گر به شمشیرت برانند از ادبگاهِ نیاز
همچو خون از زخم بیدل با لبِ خندان برا
شور جنون درقفسی با همه بیگانه برا
یک دو نفس ناله شو و از دل دیوانه برا
تاب وتب سبحه بهل، رشته زنارگسل
قطره می جوش زن و برخط پیمانه برا
اشک کشد تا به کجا ساغر ناموس حیا
شیشه به بازار شکن، اندکی از خانه برا
چون نفس از الفت دل پای توفرسود به گل
ریشه وحشت ثمری از قفس دانه برا
چرخ کلید در دل وقف جهادت نکند
اره صفت گو دم تیغت همه دندانه برا
نیست خرابات جنون عرصه جولان فنون
لغزش مستانه خوش است ابله پیمانه برا
کرده فسون نفست، غره عشق وهوست
دود چراغی که نه ای از دل پروانه برا
تا ز خودت نیست خبر درته خاکست نظر
یک مژه برخویش گشاگنج زویرانه برا
ما ومن عالم دون جمله فریب است وفسون
رو به در خواب زن ازکلفت افسانه برا
بیدل ازافسونگری ات خرس وبز ادم نشود
چنگ به هرریش مزن ازهوس شانه برا
بیا تا دی کنیم امروز فردای قیامت را
که چشم خیره بینان تنگ دید اغوش رحمت را
زمین تا اسمان ایثار عام، انگاه نومیدی
بروبیم از در بازکرم این گرد تهمت را
به راه فرصت ازگرد خیال افکنده ای دامی
پریخوانی است کزغفلت کنی درشیشه ساعت را
اگر علم و فنی داری، نیاز طاق نسیان کن
که رنگ امیزی ات نقاش می سازد خجالت را
دمی کایینه دار امتحان شد شوکت فقرم
کلاه عرش دیدم خاک درگاه مذلت را
بر اهل فقر تا منعم ننازد ازگرانقدری
ترازو در نظر سرکوب تمکین کرد خفت را
عنان جستجوی مقصد عاشق که می گیرد
فلک شد ابله اما زپا ننشاند همت را
نگین شهرتی می خواست اقبال جنون من
ز چندین کوه کردم منتخب سنگ ملامت را
سر خوان هوس ارایش دیگر نمی خواهد
چو گردد استخوان بی مغز دعوت کن سعادت را
من و ما، هرچه باشد رغبتی ونفرتی دارد
جهان وعظ است لیکن گوش می باید نصیحت را
به عزت عالمی جان می کند اما ازین غافل
که در نقش نگین معراج می باشد دنائت را
به تسلیمی است ختم اعتبارات کمال اینجا
ز مهر سجده ارایید طومار عبادت را
مپندارید عاشق شکوه پردازد ز بیدادش
که لب واکردن امکان نیست زخم تیغ الفت را
درین صحرا همه گر از غباری چشم می پوشم
عرق ایینه ها بر جبهه می بندد مروت را
اگر سنگ وقارت در نظرها شد سبک بیدل
فلاخن کرده باشی گردش رنگ قناعت را
هرزه برگردون رساندی وهم بود و هست را
پشت پایی بود معراج این بنای پست را
بر فضولی ناکجا خواهی دکان ناز چید
جزگشاد و بست جنسی نیست درکف دست را
عمرها شد شورزنجیرازنفس وا می کشم
کشور دیوانه مجنون کرد بند و بست را
قول وفعل طینت بیباک دررهن خطاست
لغزش پا و زبان دارد تصرف مست را
با همه معدوم از قید توهم چاره نیست
ماهی بحرکمان هم می شناسد شست را
سرمه کردم تا قی چشمی به خویشم واکند
فطرت بی نورتاکی نیست بیند هست را
بیدل ازنازک خیالان مشق همواری خوش است
تا نیفشارد تأمل معنی یکدست را
خاکسار تو تپیدن کند اغاز چرا
جرس ابله بیرون دهد اواز چرا
جذب حسنت گره از بیضه فولادگشود
دیده ما به جمال تو نشد باز چرا
گرد ما راکه نشسته ست به راه طلبت
به خرامی نتوان کرد سرافراز چرا
دل به دست تو وما ازتو، دگر مانع کیست
خودنمایی نکند اینه اغاز چرا
سیل بنیاد حباب ست نظر واکردن
هوش ما هم نشود خانه برانداز چرا
ساز بیتابی دل گرنه عروج اهنگ است
نفس از نیم تپش می شود اواز چرا
گرنه سازی ست یقین رابطه هر بم وزیر
شکوه شد زمزمه طالع ناساز چرا
بی نگاهی اگر از عیب و هنر مستغنی ست
حیرت اینه دارد لب غماز چرا
اتشی نیست که اخر نشود خاکستر
پی انجام نمی گیری از اغاز چرا
نیست جز تو خودشکنی دامن اقبال بلند
اخر ای مشت غبار این همه پرواز چرا
بیدل ایینه معشوق نما در بر تست
این نیازی که تو داری نشود ناز چرا
پرتو اهی ز جیبت گل نکرد ای دل چرا
همچو شمع کشته بی نوری درین محفل چرا
مشت خون خود چوگل باید به روی خویش ریخت
بی ادب الوده سازی دامن قاتل چرا
خاک صد صحرا زدی اب از عرقهای تلاش
راه جولان هوس کامی نکردی گل چرا
منزلت عرض حضوراست ومقامت اوج قرب
نور خورشیدی به خاک تیره ای مایل چرا
سعی ارامت قفس فرسوده ابرام کرد
سر نمی دزدی زمانی در پر بسمل چرا
چون سلیمان هم گره بر باد نتوانست زد
ای حباب این سرکشی بر عمر مستعجل چرا
نیست از جیب تو بیرون گوهر مقصود تو
بی خبر سر می زنی چون موج بر ساحل چرا
جلوه گاه حسن معنی خلوت لفظ است و بس
طالب لیلی نشیند غافل ازمحمل چرا
تا به کی بی مدعا چون شمع باید رفتنت
جاده خود را نسازی محو در منزل چرا
بر دو عالم هر مژه برهم زدن خط می کشی
نیست یک دم نقش خویش از صفحه ات زایل چرا
جود اگر در معرض احسان تغافل پیشه نیست
می درد حاجت گریبان از لب سایل چرا
گوهر عرض حباب ایینه دار حیرت است
ای طلسم دل عبث گل کرده ای بیدل چرا
خار غفلت می نشانی در ریاض دل چرا
می نمایی چشم حق بین را ره باطل چرا
مرغ لاهوتی چه محبوس طبایع مانده ای
شاهباز قدسی و بر جیفه ای مایل چرا
بحرتوفان جوشی وپرواز شوخی موج تست
مانده ای افسرده ولب خشک چون ساحل چرا
چشم واکن گلخن ناسوت مأوای تونیست
برکف خاکستر افسرده بندی دل چرا
نیشی یأجوج، سدّ جسم درراه توچیست
نیستی هاروت مردی در چه بابل چرا
غربت صحرای امکانت دوروزی بیش نیست
از وطن یکباره گشتی اینقدر غافل چرا
زین قفس تا اشیانت نیم پروازست و بس
بال همت برنمی افشانی ای بسمل چرا
قمری یک سروباش وعندلیب یک چمن
می شوی پروانه گرد شمع هرمحفل چرا
ابر اینجا می کند ازکیسه دریا کرم
ای توانگر برنیاری حاجت سایل چرا
ناقه وحشت متاعان دوش ازدی تست
چون شرربرسنگ باید بستنت محمل چرا
خط سیرابی ندارد مسطر موج سراب
بیدل این دلبستگی برنقش اب وگل چرا
به خیال ان عرق جبین زفغان علم نزدی چرا
نفشرد خشکی اگرگلو ته اب دم نزدی چرا
 گل و لاله جام جمال زد، مه نو قدح به کمال زد
همه کس به عشرت حال زدتو جبین به نم نزدی چرا
 ز سواد مکتب خیر و شر، نشد امتیازتوصرفه بر
اگرت خطی نبود دگر به زمین قلم نزدی چرا
 به عروج وسوسه تاختی، نفست به هرزه گداختی
نه پای خود نشناختی، مژه ای به خم نزدی چرا 
به توگر زکوشش قافله، نرسید قسمت حوصه
به طریق سایه و ابله ته پا قدم نزدی چرا
 زگشاد عقده کارها همه داشت سعی ندامتی
درعالمی زدی ازطمع کف خود به هم نزدی چرا
 اگر ارزو همه رس نشد، ز امید مانع کس نشد
طربت شکارهوس نشد، به کمین غم نزدی چرا
 به متاع قافله هوس چونماند الفت پیش وپس
دم نقد مفت توبودو بس، دو سه روزکم نزدی چر ا
 خط اعتبار غبار هم به جریده تو نبودکم
پی امتحان چو سحر دودم به هوا رقم نزدی چرا 
نتوان چوبیدل هرزه فن به هزارفتنه طرف شدن
 نفسی ز افت ما ومن به درعدم نزدی چرا
ای غافل از رنج هوس ایینه پردازی چرا
چون شمع بار سوختن از سر نیندازی چرا
 نگشوده مژگان چون شرر از خویش کن قطع نظر
زین یک دو دم زحمتکش جام و اغازی چرا
 تاکی دماغت خون کند تعمیر بنیاد جسد
طفلی گذشت ای بیخرد با خاک وگل بازی چرا 
ازادی ات ساز نفس انگه غم دام و قفس
با این غبار پرفشان گم کرده پروازی چرا
 گردی به جا ننشسته ای دل در چه عالم بسته ای
از پرده بیرون جسته ای وامانده سازی چرا
 حیف است با سازغنا مغلوب خسّت زیستن
تیغ ظفر در پنجه ات دستی نمی یازی چرا
 گر جوهر شرم و ادب پرواز مستوری دهد
ایینه گردد از صفا رسوای غمازی چرا
 تاب و تب کبر و حسد بر حق پرستان کم زند
گر نیستی اتش پرست اخر به این سازی چرا
 هرگز ندارد هیچکس پروای فهم خویشتن
رازی وگرنه این قدر نامحرم رازی چرا
 از وادی این ما و من خاموش باید تاختن
ای کاروانت بی جرس در بند اوازی چرا
 محکوم فرمان قضا مشکل کشد سر بر هوا
از تیغ گر غافل نه ای گردن برافرازی چرا 
بیدل مخواه ازار دل از طاقت راحت گسل
 ای پا به دوش ابله بر خار می تازی چرا
فشاند محمل نازت گل چه رنگ به صحرا
که گرد می کند ایینه فرنگ به صحرا
به خاک هم چه خیال است دامنت دهم ازکف
چو خاربن سرمجنون زدهست چنگ به صحرا
کجاست شور جنونی که من ز وجد رهایی
چوگردباد به یک پا زنم شلنگ به صحرا
ز جرأت نفسم برق ناز عرصه امکان
رسانده ام تک اهو ز پای لنگ به صحرا
ز سعی طالع ناساز اگر رسم به کمالی
همان پلنگ به دریایم و نهنگ به صحرا
فزود ریگ روان دستگاه عشرت مجنون
یکی هزارشد اکنون حساب سنگ به صحرا
کدورت دل خون بسته هیچ چاره ندارد
نشسته ایم چو ناف غزاله تنگ به صحرا
توفکرحاصل خودکن که خلق سوخته خرمن
فتاده است پراکنده چون کلنگ به صحرا
درین جنونکده منع فضولی ات نتوان کرد
هوس به طبع تو خودروست همچو بنگ به صحرا
مباش غره نشوو نمای فرصت هستی
خرام سیل کند ناکجا درنگ به صحرا
زهی به دامن ما موج این محیط چه بندد
گذشته ایم پرافشانتر از خدنگ به صحرا
به عالم دگر افتادگرد وحشت بیدل
نساخت مشرب مجنون ما زننگ به صحرا
حیف کز افلاس نومیدی فواید مرد را
دست اگرکوتاه شد بر دل نشاید مرد را
از تنزلهاست گر در عالم ازادگی
چین پیشانی به یاد دامن اید مرد را
چون طبیعتهای زن گل کرده گیر اثار ننگ
در فسوس مال و زرگر دست ساید مرد را
جدول اب و خیابان چمن منظورکیست
زخم میدانهاکشد تا دل گشاید مرد را
یک تغافل می کند سرکوبی صدکوهسار
در سخن می باید از جا در نیاید مرد را
دامن رستم تکاند بر سر این هفت خوان
دست غیرت تا غبار از دل زداید مرد را
در مزاج دانه اماده ست تأثیر زمین
حیزکم پیدا شودگر زن نزاید مرد را
ناگزیر رغبت اقبال باید زیستن
جاه دنیا صورت زن می نماید مرد را
جوهر غیرت درین میدان نمی ماند نهان
تیغ می گردد زبان و می ستاید مرد را
گر ز سیم وزر وفاخوهی به خست جهدکن
قحبه محکوم است ازامساکی که شایدمردرا
بیدل این دنیا نه امروز امتحانگاهست و بس
تا جهان باقی ست زن می ازماید مرد را
ستم است اگر هوست کشدکه به سیر سرو و سمن درا
تو ز غنچه کم ندمیده ای، در دل گشا به چمن درا
پی نافه های رمیده بو، مپسند زحمت جستجو
به خیال حلقه زلف اوگرهی خور و به ختن درا
نفست اگرنه فسون دمد به تعلق هوس جسد
زه دامن توکه می کشدکه در این رباط کهن درا
هوس تو نیک وبد تو شد، نفس تو دم و دد تو شد
که به این جنون بلد توشدکه به عالم توو من درا
غم انتظار تو برده ام به ره خیال تو مرده ام
قدمی به پرسش من گشا نفسی چوجان به بدن درا
چو هوا ز هستی مبهمی به تأملی زده ام خمی
گره حقیقت شبنمی بشکاف و در دل من درا
نه هوای اوج و نه پستی ات نه خروش هوش و نه مستی ت
چوسحر چه حاصل هستی ات نفسی شو و به سخن درا
چه کشی زکوشش عاریت الم شهادت بی دیت
به بهشت عالم عافیت در جستجو بشکن درا
به کدام اینه مایلی که ز فرصت این همه غافلی
تو نگاه دیده بسملی مژه واکن و به کفن درا
زسروش محفل کبریا همه وقت می رسد این ندا
که به خلوت ادب و وفا ز در برون نشدن درا
بدرای بیدل ازین قفس اگران طرف کشدت هوس
تو به غربت ان همه خوش نه ای که بگویمت به وطن درا
به شبنم صبح، این گلستان، نشاند جوش غبار خود را 
عرق چوسیلاب ازجبین رفت وما نکردیم کار خود را
ز پاس ناموس ناتوانی چو سایه ام ناگزیر طاقت
که هرچه زین کاروان گران شد به دوشم افکند بار خودرا
 به عمر موهوم تنگ فرصت فزود صد بیش وکم ز غفلت
توگر عیار عمل نگیری نفس چه داند شمارخود را
 ز شرم مستی قدح نگون کن، دماغ هستی به وهم خون کن
تو ای حباب از طرب چه داری پر از عدم کن کنار خود را
 بلندی سر به جیب هستی، شد اعتبار جهان هستی
که شمع این بزم تا سحرگاه زنده دارد مزار خود را
 به خویش اگر چشم می گشودی، چوموج دریاگره نبودی
چه سحرکرد ارزوی گوهرکه غنچه کردی بهار خود را
 تو شخص ازاد پرفشانی قیامت است این که غنچه مانی
فسرد خودداریت به رنگی که سنگ کردی شرار خود را
 قدم به صد دشت و درگشادی، ز ناله درگوشها فتادی
عنان به ضبط نفس ندادی طبیعت نی سوار خود را
 وداع ارایش نگین کن، ز شرم دامان حرص چین کن
مزن به سنگ ازجنون شهرت چونام عنقا وقار خود را
 اگر دلت زنگ کین زداید خلاف خلقت به پیش ناید
صفای ایینه شرم داردکه خرده گیرد دچار خود را 
به در زن از مدعا چوبیدل زالفت وهم پوچ بگسل
 بر استان امید باطل، خجل مکن انتظار خود را 
نمی دزددکس از لذات کاهش افرین خود را
فرو خورده ست شمع اینجا به ذوق انگبین خود را
به لبیک حرم ناقوس دیراهنگها دارد
دراین محفل طرف دیده ست شک هم بایقین خودرا
به همواری طریق صلح را چندی غنیمت دان
ز چنگ سبحه برزنارپیچیده ست دین خود را
به این پا در رکابی چون شرر در سنگ اگر باشی
تصورکن همان چون خانه بر دوشان زین خود را
سخا و بخل وقف وسعت مقدور می باشد
براورده ست دست اینجا به قدر استین خود را
به افسون دنائت غافلی از ننگ پامالی
به پستی متهم هرگز نمی داند زمین خود را
خیال اباد یکتایی قیامت عالمی دارد
که هرجا وارسی بایدپرستیدن همین خود را
تغافل زن به هستی صیقل فطرت همینت بس
صفای اینه گر مدعا باشد مبین خودرا
در این گلشن نباید خار دامان هوس بودن
گل ازادگی رنگی دگر دارد بچین خود را
خیال جان کنی ظلم است بر طبع سبکروحان
به چاه افکنده ای چون نام از نقب نگین خود را
سجود سایه از افات دارد ایمنی بیدل
تو هم کر عافیت خواهی نهالین در جبین خود را
انجا که فشارد مژه ام دیده تر را
پرواز هوس پنبه کند اب گهر را
 وقت است چوگرداب به سودای خیالت
 ثابت قدم نازکنم گردش سر را
 محوتو ز اغوش تمنا چه گشاید
 رنگیست تحیرگل تصویر نظر را
 زین بادیه رفتم که به سرچشمه خورشید
 چون سایه بشویم ز جبین گرد سفر را
 یارب چه بلا بودکه تردستی ساقی
 بر خرمن مخمور فشاند اتش تر را
 از اشک مجوبید نشان بر مژه من
 کاین رشته ز سستی نکشیده ست گهر را
 تسلیم همان اینه حسن کمال است
 چون ماه نو ایجادکن از تیغ سپر را
 تاکی چو جرس دل به تپیدن بخراشم
 در ناله ام اغوش وداعیست اثر را
 از اشک توان محرم رسوایی ما شد
 شبنم همه جا اینه دارست سحر را
 چون قافله عمر به دوش نفسی چند 
 رفتیم به جایی که خبر نیست خبر را 
بیدل چو سحر دم مزن از درد محبت
 تا انکه نبندی به نفس چاک جگررا 
ای اب رخ از خاک درت دیده تر را
سرمایه ز خون گرمی داغ تو جگر را
 تاگشت خیال تو دلیل ره شوقم
 جوشیدن اشک ابله پاکرد نظر را
 شد جوش خطت پرده اسرار تبسم
 پوشید هجوم مگس این تنگ شکر را
 رسوای جهانگرد مرا شوخی حسنت
 جز پرده دری جوش گلی نیست سحر را
 تاکی مژه ام از نم اشکی که ندارد
 بر خاک درت عرضه کند حال جگر را
 بر طبع ضعیفان ز حوادث المی نیست
 خاشاک کندکشتی خود موج خطر را
 دانا نبود از هنر خویش برومند
 از میوه خود بهره محال است شجر را
 ایینه به ارایش جوهر چه نماید
 شوخی عرق جبهه ماکرد هنر را
 زنهار به جمعیت دل غره مباشید
 اسودگی از بحر جداکردگهر را
 ای بی خبر از فیض اثرهای ندامت
 ترسم نفشاری به مژه دامن تر را
 ازکیسه بریهای مکافات بیندیش 
 ای غنچه گره چندکنی خرده زر را 
بیدل چه بلایی که زتوفان خروشت
 در راه طلب پی نتوان یافت اثر را 
شوق اگر بی پرده سازد حسرت مستور را
عرض یک خمیازه صحرا می کند مخمور را
درد دل در پرده محویتم خون می خورد
از تحیر خشک بندی کرده ام ناسور را
چاره سازان در صلاح کار خود بیچاره اند
به نسازد موم، زخم خانه زنبور را
ما ضعیفان را ملایم طینتی دام بلاست
مشکل است از روی خاکسترگذشتن مور را
زندگانی شیوه عجز است باید پیش برد
نیست سر دزدیدن ازپشت دوتا مزدور را
عشرتی گر نیست می باید به کلفت ساختن
درد هم صاف است بهرسرخوشی مخموررا
غفلت سرشار مستغنی ست از اسباب جهل
خواب گو مژگان نبندد دیده های کور را
در نظر داریم مرگ و از امل فارغ نه ایم
پیش پا دیدن نشد مانع خیال دور را
اعتبار درد عشق از وصل برهم می خورد
زنگ باشد التیام ایینه ناسور را
زندگی وحشی ست از ضبط نفس غافل مباش
بوی، ارامیده دارد در قفس کافور را
در تنعم ذکر احسانها بلند اوازه نیست
چینی خالی مگر یادی کند فغفور را
بیدل از اندیشه اوهام باطل سوختم
بر سر داغم فشان خاکستر منصور را
عشق اگر در جلوه ارد پرتو مقدور را
ازگداز دل دهد روغن چراغ طور را
عشق چون گرم طلب سازد سر پرشور را
شعله افسرده پندارد چراغ طور را
بی نیازی، بسکه مشتاق لقای عجز بود
کرد خال روی دست خود سلیمان مور را
از فلک بی ناله کام دل نمی اید به دست
شهد خواهی اتشی زن خانه زنبور را
از شکست دل چه عشرتها که برهم خورد و رفت
موی چینی شام جوشاند از سحر فغفور را
ارزومند ترا سیر گلستان افت است
نکهت گل تیغ باشد صاحب ناسور را
سوختن در هر صفت منظور عشق افتاده است
مشرب پروانه از اتش نداند نور را
صاف و دردی نیست در خمخانه تحقیق لیک
دار بالا برد شور نشئه منصور را
گر دلی داری، تو هم خون ساز و صاحب نشئه باش
می شدن مخصوص نبود دانه انگور را
در طریق نفع خود کس نیست محتاج دلیل
بی عصا راه دهن معلوم باشد کور را
خوش نما نبود به پیری عرض انداز شباب
لاف گرمی سرد باشد نکهت کافور را
برامید وصل مشکل نیست قطع زندگی
شوق منزل، می کند نزدیک، راه دور را
نغمه همه درنشئه پیمایی قیامت می کند
موج می تار است بیدل کاسه طنبور را
پاس کار خود نباشد صاحب تدبیر را
دست بر قید صدا مشعل بود زنجیررا
 نفع زین بازار نتوان برد بی جنس فریب
 ای که سود اندیشه ای سرمایه کن تزویر را
 نیست اسان راه بر قصر اجابت یافتن
 احتیاطی کن کمند ناله شبگیر را
 ساده دل ازکبر دانش، ترش رویی می کشد
 جوهر اینجا چین ابرو می شود شمشیر را
 بینوایی بین که در همرازی درس جنون
 سرمه شد بخت سیاهم حلقه زنجیررا
 در بیابان تحیر نم ز چشم ما مخواه
 بی نیاز از اشک می دان دیده تصویر را
 وعظ مردم غفلت ما را قوی سرمایه کرد
 خواب ما افسانه فهمید ان همه تعبیر را
در محبت داغدارکوشش بی حاصلم
برق اه من نمی سوزد مگرتأثیررا
 نقش هستی سرخط لوح خیالی بیش نیست
 هم به چشم بسته باید خواند این تحریررا
 نغمه قانون وحدت بر تو نازش شهاکند
 گر به رنگ تار ساز از بم ندانی زیر را
 انقدریأسم شکست اخرکه چون بنیادرنگ
 قطع کرد اب وگل من الفت تعمیررا
راست بازان را زحکم کج سرشتان چاره نیست
 باکمان، بیدل اطاعت لازم امد تیر را
تا به کی در پرده دارم اه بی تأثیر را
از وداع ارزو پر می دهم این تیر را
کلبه مجنون چوصحرا ازعمارت فارغ است
بام و در حاجت نباشد خانه زنجیر را
رنگ زردما عیار قدرت عشق است وبس
این طلا بی پرده دارد جوهر اکسیر را
ما تحیرپیشگان را اضطراب دیگر است
پرزدن در رنگ خون شد بسمل تصویر را
اسمان باان کجی شمع بساطش راستی است
حلقه چشم کمان نظاره داند تیر را
کوشش بی دست و پایان از اثر نومید نیست
انتظار دام اخر می کشد نخجیر را
جسم کلفت خیز در زندان تعمیرت گداخت
از شکستن قفل کن این خانه دلگیر را
عرض هستی در خمار انفعال افتادن است
گردش رنگ است ساغر مجلس تصویر را
بسمل ما بسکه از ذوق شهادت می تپد
تیغ قاتل می شمارد فرصت تکبیر را
وحشت مجنون ما را چاره نتوان یافتن 
حلقه کرد اندیشه ضبط صدا زنجیر را
نیست در بیداری موهوم ما بیحاصلان
انقدر خوابی که کس زحمت دهد تعبیر را
پوشش حال است بیدل ساز حفظ ابرو
بی نیامی می کند بی جوهر این شمشیر را
ز اهم مجویید تأثیر را
پر از بال عنقاست این تیر را
مصوربه هرجاکشد نقش من
ز تمثال رنگی ست تصویر را
درین دشت و در، دم صیاد نیست
رمیدن گرفته ست نخجیر را
بنای نفس بر هوا بسته اند
زتسکین گلی نیست تعمیر را
گهی دیر تازیم وگه کعبه جو
جنونهاست مجبور تقدیر را
به خواب عدم هستیی دیده ایم
ز هذیان مده رنج، تعبیر را
گرفتار وهم است ازادی ات
صدا می کشد بار زنجیر را
به وهم اینقدر چند خوابیدنت
برار از بغل پای در قیر را
زروی ترش عرض پیری مبر
تبه می کند سرکه ین شیر را
خم قامتت این صلا می زند
که بر طاق نه ذوق شبگیر را
به هرجا مخاطب ادا فهم نیست
برین ساز بشکن بم وزیر را
به تهدید ازین همدمان امن خواه
تسلسل وبال است تقریر را
اگر مرجع زندگی خاک نیست
کلک زن خناق گلوگیر را
زمین تا فلک نغمه بیدل ست
خمیدن کجا می برد پیر را
گرکماندار خیالت در زه ارد تیر را
هر بن مو چشم امیدی شود نخجیر را
یاد رخسارت جبین فکر را ایینه ساخت
حرف زلفت کرد سنبل رشته تقریر را
برنمی دارد عمارت خاک صحرای جنون
خواهی ابادم کنی بر باد ده تعمیر را
مانع بیتابی ازادگان فولاد نیست
ناله در وحشت گریبان می درد زنجیر را
سخت دشوارست پرداز شکست رنگ من
بشکن ای نقاش اینجا خامه تصویر را
موج خون من که اتش داغ گرمیهای اوست
می کند بال سمندر جوهر شمشیر را
چون ره خوابیده زین خوابی که فیضش کم مباد
تا به منزل برده ام سررشته تعبیر را
گربه این وجدست شور وحشت دیوانه ام
داغ حیرت می کند چون نقش پا زنجیررا
پای تا سر دردم اما زحمت کس نیستم
ناله ام در سینه خرمن می کند تأثیر را
تاکی ازغفلت به قید جسم فرساید دلت
یک نفس بر باد ده این خاک دامنگیر را
صبح عشرتگاه هستی ازشفق ابستن است
نیست جز خون گر بپالایدکسی این شیر را
دست از دنیا بدار و دامن اهی بگیر
تا بدانی همچو بیدل قدر دار وگیر را
گرکنی با موج خونم همزبان شمشیررا
می کشم در جوهر از رگهای جان شمشیر را
می دهد طرز خرم فتنه پیکر قامتت
پیچ وتاب جوهر از موی میان شمشیر را
از خم ابروی خونریزتو هر جا دم زند
عرض جوهر می شود مهر زبان شمشیر را
ای فغان بگذر ز چرخ و لامکان تسخیر باش
چند در زیر سپرکردن نهان شمشیر را
جوهرتجرید قطع الفت خویش است وبس
بر سر خود می توان کرد امتحان شمشیر را
علم در هر طبع سامان بخش استعداد اوست
تا به خون برده ست جوهر موکشان شمشیر را
گر امان خواهی زگردون سربه جیب خاک دزد
ورنه رحمی نیست بر عریان تنان شمشیر را
دستگاه ایینه بیباکی بدگوهر است
می کند اب اینقدر اتش عنان شمشیر را
خون صیدم از ضعیفی یک چکیدن وار نیست
شرم می ترسم کند اب روان شمشیر را
اینقدر ابروی خوبان گوشه گیریها نداشت
کرد بیدل فکر صید من کمان شمشیر را
هرکجا تسلیم بندد بر میان شمشیر را
می کندچون موج گوهر بی زبان شمشیر را
سرکشی وقف تواضع کن که برگردون هلال
می کندگاهی سپرگاهی کمان شمشیر را
تا به خود جنبی سپر افکنده خاکی و بس
گو بیاویزد غرور از اسمان شمشیر را
بسمل اهنگان، تسلیمت مهیا کرده اند
جبهه شوقی که داند استان شمشیر را
حسن تا سر داد ابرو را به قتل عاشقان
قبضه شدانگشت حیرت در دهان شمشیر را
گشت از خواب گر ان چشمت به خون ما دلیر
می کند بیباکتر سنگ فسان شمشیر را
زایل از زینت نگردد جوهر مردانگی
قبضه زر از برش مانع مدان شمشیر را
بر شجاعت پیشه ننگ است از تهور دم مزن
حرف جوهر برنیاید از زبان شمشیر را
بسمل موج می ام زخمم همان خمیازه است
در لب ساغرکن ای قاتل نهان شمشیر را
نوبهار عشرتم بیدل که با این لاغری
خون صیدم کرد شاخ ارغوان شمشیر را
هستی به تپش رفت واثرنیست نفس را
فریادکزین قافله بردند جرس را
دل مایل تحقیق نگردید وگرنه
ازکسب یقین عشق توان کرد هوس را
هر دل نبرد چاشنی داغ محبت
این اتش بی رنگ نسوزد همه کس را
رفع هوس زندگی ام باد فناکرد
اندیشه خاک اب زد این اتش خس را
ازادی ما سخت پرافشان هوا بود
دل عقده شد وابله پاگرد نفس را
تا رمزگرفتاری ما فاش نگردد
چون صبح به پرواز نهفتیم قفس را
بیدل نشوی بیخبر از سیرگریبان
اینجاست که عنقا ته بال است مگس را
کی جزا می رسد از اهل حیا سرکش را
اب ایینه محال است کشد اتش را
بر زبان راست روان را نرود حرف خطا
خامه ظاهر نکند جز سخن دلکش را
استخوانم نشود سدّ ره ناوک یار
شمع ناچار به خودکوچه دهد اتش را
کینه سازی المی نیست که زایل گردد
روزوشب سینه پرازتیر بود ترکش را
از چه پرواز بزرگی نفروشد زاهد
ریش برتافته کم نیست بزاخفش را
بگذر از خرقه اگر صافی مشرب خواهی
کز نمد می گذرانند می بیغش را
ناله ای هست اگرگریه عنان کوته کرد
ابر ازبرق چرا هی نکند ابرش را
مژه ای بازکن از چاک کتان هستی
نتوان دید به چشم دگران مهوش را
دام ماگرم روان نیست تعلق بیدل
خارپا مانع جولان نشود اتش را
لب جویی که از عکس توپردازی ست ابش را
نفس در حیرت ایینه می بالد حبابش را
به صحرایی که من دریاد چشمت خانه بردوشم
به ابرو ناز شوخی می رسد موج سرابش را
هماغوش جنون رنگ غفلت دیده ای دارم
که برهم بستن مژگان چومخمل نیست خوابش را
زشبنم هم به باغ حسن چشم شوخ می خندد
عرق گر شرم دارد به که نفروشدگلابش را
نگاهم بی تو چون ایینه شد پامال حیرانی
براین سرچشمه رحمی کن که موجی نیست ابش را
ز هستی نبض دل چون موج رقص بسملی دارد
مباد ان جلوه در ایینه گیرد اضطرابش را
ندارد ناز لیلی شیوه بی پرده گردیدن
مگرمجنون ز جیب خود درد طرف نقابش را
به هربزمی که لعل نوخط او حیرت انگیزد
رگ یاقوت می گیرد عنان دودکبابش را
به تسلیم ازکمال نسخه هستی مشو غافل
سر افتاده شاید نقطه باشد انتخابش را
بلندی انقدر بالیده است از خیمه لیلی
که نتواندکشیدن ناله مجنون طنابش را
در ان وادی که از خود رفتنم پر می زند بیدل
شرر عرض خرام سنگ می داند شتابش را
نباشدگرکمند موج تردستی حجابش را
که می گیرد عنان شعله رنگ عتابش را
ز برق جلوه اش اگه نی ام لیک اینقدر دانم
که عالم چشم خفاشی ست نور افتابش را
به تدبیر دگر زان جلوه نتوان کام دل بردن
غبار من مگر از پیش بردارد نقابش را
به جای ابله یک غنچه دل دارم درتن وادی
ندانم برکدامین خار افشانم گلابش را
درین گلشن مپرسید از بهار اعتبار من
چوگل ایینه ای دارم که خون کردند ابش را
محیط شرم اگراید به موج ناز شوخیها
نگه خواباندن مژگان بود چشم حبابش را
گل باغ محبت ناز شبنم برنمی دارد
نمک از شوراشک خویش بس باشدکبابش را
شکار تیغ نازم اوج عزت فرش اقبالم
سر افتاده ای دارم که می بوسد رکابش را
خرامش مصرع شوخ رمیدن در میان دارد
نخواهم رفت اگراز خودکه می گوید جوابش را
به ذوق امتحان اتش زدم درصفحه هستی
نقط ریز شراری چند دیدم انتخابش را
به هر مژگان زدن چشمش تغافل ساغری دارد
چه مخموری چه مستی پرده بسیاراست خوابش را
چنان خشکی ست بیدل بحرامکان را که می بینم
غبار افشاندنی چون دامن صحرا سحابش را
مکش ای افتاب از فکر زربرپشت اتش را
ز غفلت می پرستی چند چون زردشت، اتش را
به ترک ظلم، ظالم برنگردد از مزاج خود
همان اخگر بودگر جمع گردد مشت اتش را
مشو با تندخویی از عدوی ساده دل ایمن
که اخرروی نرم اب خواهدکشت اتش را
به اهل سوزکاوش داغ جانکاهی به بار ارد
چوشمع زروی نادانی مزن انگشت اتش را
شرار خرده زر، خرمن گل راست برق اخر
چرا ای غنچه بیرون نفکنی ازمشت اتش را
خیال التفاتش از عتابم بیش می سوزد
به گرمی فرق نتوان یافت روازپشت اتش را
نه تنها ناله زنهاری ست از برق عتاب او
به قدر شعله اینجا می دمد انگشت اتش را
زر از دست خسان نتوان به جز سختی جداکردن
که بی اهن نخواهد ریخت سنگ ازمشت اتش را
به سعی ظلم کی رفع مظالم می شود بیدل
به اب خنجروشمشیرنتوان کشت اتش را
به یاد ارد دل بیتاب اگر نقش میانش را
به رنگ موی چینی سرمه می گیرد فغانش را
ز فیض خاکساری اینقدر عزت هوس دارم
که در اغوش نقش سجده گیرم استانش را
زبان حال عاشق گر دعایی دارد این دارد
که یارب مهربان گردان دل نامهربانش را
تحیرگلشن است اماکه دارد سیر اسرارش
خموشی بلبل است اماکه می فهمد زبانش را
درین غفلت سراگویی مقیم خانه چشمم
که با خواب است یکسر رنگ الفت پاسبانش را
؟؟؟ در جستجو خاصیت موج نظر دارد
که غیراز چشم بستن نیست منزل کاروانش را
شودکم ظرف در نعمت ز شکر ایزدی غافل
که سیری مهرخاموشی است چون ساغردهانش را
هجوم شکوه هرکس زدرد مفلسی باشد
نخیزد ناله از نی تا بود مغز استخوانش را
به رنگ گردباد ان طایر وحشت پر و بالم
که هم در عالم پرواز بستند اشیانش را
طلسم جسم گردد مانع پرواز روحانی
چو بوی گل که دیوار چمن گیرد عنانش را
چوبرق ازچنگ فرصت رفت بیدل دامن وصلش
ز دود خرمن هستی مگریابم نشانش را
چه امکان است فردا عرض شوخی ناتوانش را
مگر حیرت شفیع جرأت ندیشد بیانش را
بهار عافیت عمری ست کز ما دور می تازد
به گردش اورم رنگی که گردانم عنانش را
مشو ایمن ز تزویر قد خم گشته زاهد
که پیش از تیر در پرواز می بینم کمانش را
مدارای حسود ازکینه خوییها بتر باشد
خطر در اب تیغ از قعرکم نبودکرانش را
ز مهماخانه گردون چه جویی نعمت سیری
که نقش کاسه ای جزتنگ چشمی نیست خوانش را
جهان بر دستگاه خویش می نازد ازین غافل
که چشم بسته زیربال دارد اسمانش را
درشتی انقدر در باغ امکان ابرو دارد
که جای مغزپرورده ست خرما استخوانش را
زندگر شمع با حسن تو لاف گرم بازاری
به اهی می توانم قفل بر درزد دکانش را
کجا یابد سر ما ناکسان بار سجود او
مگر برجبهه بنویسیم نام استانش را
نهان از دیده ها تصویر عاشق گریه ای دارد
مبادا رنگ گیرد دامن اشک روانش را
به این فطرت که درفکر سراغ خودگمم بیدل
چه خواهم گفت اگر حیرت زمن پرسد نشانش را
جوش زخمم دادسر در صبح محشرتیغ را
کرد خون گرم من بال سمندرتیغ را
از گزیدنهای رشک ابروی چین پرورت
بر زبان پیداست دندانهای جوهر تیغ را
بسمل نازتو چون مشق تپیدن می کند
می کشد چون مدّ بسم الله بر سرتیغ را
جمع با زینت نگردد جوهر مردانگی
از برش عاری بود گر سازی از زرتیغ را
زینت هرکس به قدر اقتضای وضع اوست
قبضه داند بر سر خود به ز افسر تیغ را
سرخوش تسلیم ازتهدید دوران ایمن است
کس نراند برسر بسمل مکررتیغ را
در هجوم عاجزی افت گوارا می شود
می شمارد مرغ بی پرواز شهر تیغ را
کوه اندوهیم از سنگینی پای طلب
ناله خوابیده می دانیم بر سر تیغ را
طبع سرکش ناکجا تقلید همواری کند
سخت دشوار است دادن اب گوهر تیغ را
از هنر ایینه مقدار هرکس روشن است
رشته شمع است بیدل موج جوهرتیغ را
گر، دمی، بوس کفت گردد میسر تیغ را
تا ابد رگهای گل بالد ز جوهر تیغ را
ازکدورت برنمی اید مزاج کینه جو
بیشتر دارد همین زنگار در بر تیغ را
ای که داری سیرگلزار شهادت در خیال
بایدت از شوق زد چون سبزه برسرتیغ را
عیش خواهی صید افت شوکه مانند هلال
چرخ ابرومی کند برچشم ساغرتیغ را
پرده نیرنگ توفان بود شوق بسملم
خونم اخرکرد بازوی شناور تیغ را
تا مگر یکباره گردد قطع راه هستی ام
چون دم مقراض می خواهم دو پیکر تیغ را
موج توفان می زند جوی به دریامتصل
جوهر دیگر بود در دست حیدر تیغ را
هرکه را دل از غبارکینه جوییها تهی ست
می کشد همچون نیام اسوده در برتیغ را
دل به امید تلافی می تپد اماکجاست
انقدر زخمی که خواباند به بسترتیغ را
بیدل از هرمصرعم موج نزاکت می چکد
کرده ام رنگین به خون صید لاغرتیغ را
سادگی باغی ست طبع عافیت اهنگ را
وقف طاووسان رعناکن گل نیرنگ را
دل چوخون گرددبهار تازه رویی صیدتست
موج صهبا دام پروازست مرغ رنگ را
طبع ظالم را قوی سرمایه سازد دستگاه
سختی افزونترکند الماس گشتن سنگ را
ازکواکب چشم نتوان داشت فیض تربیت
ناتوان بینی ست لازم دیده های تنگ را
مانع جولان شوقم پای خواب الود نیست
تار نتواند دهد افسردگی اهنگ را
خار شوق از پای مجنون غمت نتوان کشید
شیرکی خواهد جدا بیند ز ناخن چنگ را
با نسیم خنده گل غنچه از خود می رود
دل صداباشد شکست شیشه های رنگ را
می کند دل را غبار درد تعلیم خروش
طوطی مینای ما ایینه داند سنگ را
گر نداری طاقت از اظهار دعوی شرم دار
شوخی رفتار رسوایی ست پای لنگ را
زندگی در بندوقید رسم عادت مردن است
دست، دست تست، بشکن این طلسم ننگ را
زامد ورفت نفس ایینه دل تیره شد
موج صیقل ابیاری کرد بیدل زنگ را
عشق هرجا شوید از دلها غبار رنگ را
ریگ زیراب خنداند شرار سنگ را
گردل ما یک جرس اهنگ بیتابی کند
گرد چندین کاروان سازد شکست رنگ را
شوخی مضراب مطرب گر به این کیفیت است
کاسه طنبور مستی می دهد اهنگ را
می شود دندان ظلم ازکندگشتن تیزتر
اره بی دانه چون گردد ببرد سنگ را
درحبات و موج این دریاتفاوت بیش نیست
اندکی باد است در سر صاحب اورنگ را
یک شرررنگ وفا ازهیچ دل روشن نشد
شمع خاموشی ست این غمخانه های تنگ را
وهم می بالد در اینجا، عقل کو، فطرت کدام
مزرع ما بیشترسرسبز دارد بنگ را
برق وحشت کاروان بی نشانی منزلم
در نخستین گام می سوزم ره و فرسنگ را
عاقبت از ضعف پیری ناله ما اشک شد
سرنگونی برزمین زد نغمه این چنگ را
سیر باغ خودنماییها اگر منظور نیست
سبزه بام و در ایینه می دان زنگ را
گوهرم نشناخت بیدل قدر دریا مشربی
کارها با خود فتاد اخرمن دلتنگ را
گرکنم با این سر پرشور بالین سنگ را
از شررپرواز خواهدگشت تمکین سنگ را
من به درد نارساییها چه سان دزدم نفس
می کند بی دست و پایی ناله تلقین سنگ را
از جسد رنگ گداز دل توان دید اشکار
گرشود دامن به خون لعل رنگین سنگ را
چون صداهرکس به رنگی می رود زین کوهسار
اتشم فهمید اخر خانه زین سنگ را
از شکست ما صدای شکوه نتوان یافتن
شیشه اینجامی گشاید لب به تحسین سنگ را
دیده بیدار را خواب گران زیبنده نیست
ای شررتا چند خواهی کرد بالین سنگ را
ساز این کهسار غیر از ناله اهنگی نداشت
ارمیدن اینقدرهاکرد سنگین سنگ را
صافی دل مفت عیش است از حسد پرهیزکن
هوش اگر جامت دهد برشیشه مگزین سنگ را
فیض سودا مشربان از بس که عام فتاده است
خون مجنون می کند دامان گلچین سنگ را
ظالم از ساز حسد بی دستگاه عیش نیست
از شرر دایم چراغان در دل است این سنگ را
تا نفس دارد تردد جسم را سرگشتگی ست
تا نیاساید فلاخن نیست تسکین سنگ را
گرهمه برخاک پیچید عشق حسن ارد برون
کوشش فرهاد اخرکرد شیرین سنگ را
عافیتها نیست غیر از پرده ساز شکست
شیشه می بیند نگاه عاقبت بین سنگ را
خواب غفلت می شود پادر رکاب از موج اشک
در میان اب بیدل نیست تمکین سنگ را
اگرحیرت به این رنگست دست وتیغ قاتل را
رگ باقوت می گردد روانی خون بسمل را
 به این توفان ندانم در تمنای که می گریم
که سیل اشک من در قعر دریا راند ساحل را
 مپرس از شوخی نشو و نمای تخم حرمانم
شراری دشتم پیش ازدمیدن سوخت حاصل را
 خیال جذبه افتادگان دست سودایت
به رنگ جاده دارد درکمند عجز منزل را
 زکلفت گر دلت شد غنچه، گلزارش تصورکن
که خرسندی به اسانی رساندکار مشکل را
 لب اهل زبان نتوان به مهر خامشی بستن
قلم از سرمه خوردن کم نسازد ناله دل را
 عبارت محرمی بی حاصل از معنی نمی باشد
به لیلی چشم واکن گر توانی دید محمل را
 دران محفل که حاجت می شود مضراب بیتابی
نواها درشکست رنگ استغناست سایل را
 کف خونی که دارم تا چکیدن خاک می گردد
چه سان گیرم به این بی مایگی دامان قاتل را
 بساط نیستی گرم است کو شمع و چه پروانه
کف خاکستری در خود فرو برده ست محفل را
به بی ارامی است اسایش ذوق طلب بیدل
 خوش ان رهروکه خار پای خود فهمید منزل را
به تردستی بزن ساقی غنیمت دار قلقل را
مبادا خشکی افشاردگلوی شیشه مل را
 ز دلها تا جنون جوشد نگاهی را پرافشان کن
جهان تا گرد دل گیرد پریشان سازکاکل را
 چسان رازت نگهدارم که این سررشته غیرت
چو بالیدن به روی عقده می ارد تأمل را
 سرشک از دیده بیرون ریختم مینا به جوش امد
چکیدنهای این خم ابیاری کرد قلقل را
 درین محفل که جوشدگرد تشویش از تماشایش
به خواب امن می باشد نگه چشم تغافل را
 زبحث شورش دریا نبازد رنگ تمکینت
چوگوهرگر بفهمی معنی درس تأمل را
 دچار هرکه شد ایینه رنگ جلوه اش گیرد
صفای د ل برون از خویش نپسندد تقابل را
 جنون ناتوانان را خموشی می دهد شهرت
به غیر از بو صدایی نیست زنجیر رگ گل را
 نیاز و ناز باهم بسکه یک رنگند درگلشن
زبوی غنچه نتوان فرق کرد اواز بلبل را
 به می رفع کجی مشکل بود ازطبع کج طینت
به زور سیل نتوان راست کردن قامت پل را 
شکنج جسم و عرض دستگاه ای بیخبر شرمی
غبارانگیز ازین خاک و تماشاکن تجمل را
 فسردن گر همه گوهر بود بی ابرو باشد
بکن جهد ان قدرکز خاک برداری توکل را 
به پستی نیز معراجی است گر ازاده ای بیدل
 صدای اب شو ساز ترقی کن تنزل را
به گلشن گر برافشاند ز روی ناز کاکل را
هجوم ناله ام اشفته سازد زلف سنبل را
 چرا عاشق نگیرد ازخطش درس ز خود رفتن 
 که بلبل موج جام باده می خواند رگ گل را
نفس دزدیدنم توفان خون در استین دارد 
 گلوی شیشه ام بامی فروبرده ست قلقل را
ز جیب ریشه اسرار چمن گل می کند اخر 
 کمال جزو دارد دستگاه معنی کل را
چراغ پیری ام اخربه اشک یأس شد روشن
 زگردسیل دادم سرمه چشم حلقه پل را
 درین گلشن اگر از ساز یکرنگی خبر داری 
 ز بوی گل توانی درکشید اوز بلبل را
فنا مشکل کند منع تپش از طینت عاشق 
 به ساحل نیز درد موج این دریا تسلسل را
ز فرق قرب و بعد نازمشتاقان چه می پرسی
 توان ازگردش چشمی نگه کردن تغافل را
 به فکر خودگره گشتیم وبیرون ریخت اسرارش 
 فشار طرفه ای بوده ست اغوش تأمل را 
ز دل در هر تپیدن عالم دیگر تماشا کن
مکررنیست گرصدبار گویدشیشه قلقل را
 تمنا حسرت الفت خمارچشم میگونت
 سراغ کوچه ناسور داند شیشه مل را
علاج زخم دل ازگریه کی ممکن بود بیدل
 به شبنم بخیه نتوان کرد چاک دامن گل را
بهار اندیشه صدرنگ عشرت کرد بسمل را
کف خونی که برگ گل کند دامان قاتل را
 زتأثیر شکستن غنچه اغوش چمن دارد
تو هم مگذار دامان شکست شیشه دل را
 نم راحت ازین دریا مجو کز درد بی ابی
لب افسوس تبخال حباب اورد ساحل را
 درین وادی حضور عافیت واماندگی دارد
مده ازکف به صد دست تصرف پای درگل را
 تفاوت در نقاب و حسن جز نامی نمی باشد
خوشا ایینه صافی که لیلی دید محمل را
 چه احسان داشت یارب جوهرشمشیر بید
که درهرقطره خون سجده شکری ست بسرال را
 نفس در قطع راه عمر عذر لنگ می 
 نصیحت پیشرو باشد به وقت کارکاهل را
 چو ماه نو مکن گردن کشی گر نیستی ن
 که اینجا جپ سعرداری کمالی نیست کاملرا 
عروج چرخ را عنوان عزت خوانده لیکن
چنین بر باد نتوان داد الا فرد باطل را
 دل اسوده از جوش هوسها ناله فرسا شد
خیال هرزه تازی جاده گردانید منزل را 
سرااغ سایه از خورشید نتوان یافتن بیدل
 من و ایینه نازی که می سوزد مقابل را
بر طاق نه تبخیر جاه و جلال را 
چینی سلام کرد به یک مو سفال را
عالم ز دستگاه بقا طعمه فناست 
 چون شمع، ریشه می خورد اینجا نهال را
پرگشتن و تهی شدن از خوابش عالمی است
 ایینه کن عروج ونزول هلال را
 بر شیشه های ساعت اگر وارسیده ای 
 دریاب گرد قافله ماه و سال را 
محکوم حرص و پاس مراتب چه ممکن است
با شرم کار نیست زبان سوال را
 تصویر حسن و قبح جهان تاکشیده اند
 بر رنگ دیده اند مقدم زگال را
 یاران درین چمن به تکلف طرب کنید
 اینجا خضاب هم شب عیدی ست زال را
 طاووس ما اگر نه پرافشان ناز اوست
 رنگ پریده که چمن کرد بال را
 در درسگاه صنع ز تعطیل ما مپرس
 با شغل خانه نسبت خشکی ست نال را
 مه شد هزار بار هلال و هلال بدر
 دیدیم وضع عالم نقص وکمال را
 خارا حریف سعی ضعیفان نمی شود
 صدکوچه است در بن دندان خلال را
 شاید خطی به نم رسد ازلوح سرنوشت
 جهدی ست با جبین عرق انفعال را
بیدل به سرهه نسبت هرکس درست نیست
 مژگان شمردن است زبانهای لال را
ای چشم تو مهمیز جنون وحشی رم را
ابروی تو معراج دگر پایه خم را
 گیسوی تو دامی ست که تحریر خیالش
 از نال به زنجیرکشیده ست قلم را
 با این قد و عارض به چمن گر بخرامی
 گل، تاج به خاک افکند و سروعلم را
 اسرار دهانت به تأمل نتوان یافت
 از فکر، کسی پی نبرد راه عدم را
 عمری ست که در عالم سودای محبت
 از ناله من نرخ بلندست الم را
 چندن نرمیدم ز تعلق که پس از مرگ
 خاکم به بر خویش کشد نقش قدم را
 از اه اثر باخته ام باک مدارید
 تیغم عوض خون همه جا ریخته دم را
 مینای من و الفت سودای شکستن
 حیف است به یاقوت دهم سنگ ستم را
 تا چند زنی بال هوس در طلب عیش
 هشدارکه ازکف ندهی دامن غم را
 بک معنی فردیم که در وهم نگنجد
 هرگه به تأمل نگری صورت هم را
 خورشید ز ظلمتکده سایه برون است 
 تاکی ز حدوث اینه سازید قدم را 
بیدل چوخزف سهل بودگوهر بی اب
 از دیده تر قطع مکن نسبت نم را
خیال قرب غفلت دوری ازانس است محرم را
تبسم های گندم چین دامن گشث ادم را
حوادث کج سرشتان را نبخشد وضع همواری
بود مشکل کشاکش ازکمان بیرون برد خم را
ز جرأت قطع کن گر مرد میدانگاه تسلیمی
که تیغ اینجا برشها می شمارد ریزش دم را
سراغ از هرچه گیری بی نشانی جلوه ها دارد
غبار وحشتی از بال عنقاگیر عالم را
ز تحریک مژه بر پرده های دیده می لرزم
که نوک خامه ازهم می شکافد صفحه نم را
اگر ازگرد راهت چشم اهو سرمه بردارد
تحیر همچوتار شمع سوزد جوهر رم را
درین محفل ندارد عافیت وضع ملایم هم
اگربستروگربالین همان زخم است مرهم را
به چشم شوخ تاکی عیب جوی یکدگربودن
مژه برهم زنید وبشکنید ایینه هم را
درین گلشن نقابی نیست غیر از شرم پیدایی
به عریانی همان جوش عرق پوشید شبنم را
کج اندیشان ندارند اگهی از راستان بیدل
ز انگشت است یک سر میل کوری چشم خاتم را
گریک نفس ایینه کنی نقش قدم را
بر خاک نشانی هوس ساغر جم را
معنی نظران سبق هستی موهوم
بیرون شق خامه ندیدند رقم را
بیهوده در اندیشه هستی نگدازی
تاگل نکنی راه صفا خیز عدم را
اشفتگی ایینه تجرید جنون کن
پرچم گل شهرت اثریهاست علم را
بر نقد بزرگان جهان چشم ندوزی
کاین طایفه درکیسه شمردند درم را
ان راکه نفس مایه جمعیت روزی ست
چون مار نباید همه پاکرد شکم را
تا چاشنی فقر فراموش نگردد
از مایده خلق گزیدیم قسم را
انجاکه به تحریررسد صفحه حسنت
از نیزه خورشید تراشند قلم را
تشریف ادب سنجی تعظیم نگاهت
برپیکر ابروی بتان دوخته خم را
بی پا و سر از بسکه دویدیم به راهت
در ابله چون اشک شکستیم قدم را
تا خجلت عصیان شود اظهار ندامت
جای مژه بر دیده نهم دامن نم را
بیدل چه اثر واکشد از درد برهمن
نیشی نگشوده ست رگ سنگ صنم را
نباشد بی عصا امداد طاقت پیکر خم را
مدارکار فرمایی برانگشت است خاتم را
به ارباب تلون صافدل کی مختلط گردد
به رنگ لاله وگل امتزاجی نیست شبنم را
کرم درگشت استغنا پرکاهی نمی ارزد
گداگر نیستی تا چندگیری نام حاتم را
به تقلید اشنای نشئه تحقیق نتوان شد
چه امکان است سازدلربایی زلف پرچم را
ز وصل مدعاسعی طلب مایوس می گردد
به بیکاری نشاند التیام زخم مرهم را
به پاس عصمتند از بس هواخواهان رنگ گل
چو بو از حجره های غنچه می رانند شبنم را
نمایان است حال رفتگان از خاک این وادی
زنقش پا توان کردن سراغ ساغر جم را
هجوم پیچ و تابی زین گلستان دسته می بندم
به دامن جای گل چون زلف خوبان چیده ام خم را
نشاط زندگی خواهی نم چشمی مهیاکن
همین، اشک است اگرهست ابیاری نخل ماتم را
گر از زنار وارستیم فکر سبحه پیش امد
نفس مصروف چندین پشه دارد تخم ادم را
شرار وحشی ام اما درین حیرتسرا بیدل
ز نومیدی به دوش سنگ دارم محمل رم را
بوی وصلت گر ببالاند دل ناکام را
صحن این کاشانه زیر سایه گیرد بام را
 طایر ازاد ماگر بال وحشت واکند
 گردباد ایینه سازد حلقه های دام را
 دیدن هنگامه هستی شنیدن بیش نیست
 وهم ما تا کی وصال اندیشد این پیغام را
 منعم از نقش نگین جوی خیالی می کند
 مفت حسرتها اگر سیراب سازد نام را
 ساقیا امشب چو موج می پریشان دفتریم
 رشته شیرازه ما ساز خط جام را
 بختگی خواهی به درد بی نوایی صبرکن
 اسمان سرسبز دارد میوه های خام را
 نیره بختی نیز مفت اعتبار زندگی ست
 شمع صبح عالم اقبال داند شام را
 موج دریا را به ساحل همنشینی تهمت است
 بیقراران نذر منزل کرده اند ارام را
 شعله ما دورگرد الفت خاکستر است
 دوش وحشت برنتابد جامه احرام را
 شوق می بالد به قدر رم نگاهیهای حسن
 ورنه دام دلبری کو اهوان رام را
 درچمن هم ازگزند چشم بد ایمن مباش
 پرده زنبوری ست انجا دیده بادام را
چون خط پرگار بیدل منزل ما جاده است
 جستجوهای هوس اغازکرد انجام را
در طلب تا چند ریزی ابروی کام را
یک سبق شاگرد استغناکن این ابرام را
داغ بودن در خمار مطلب نایاب چند
پخته نتوان کرد زاتش ارزوی خام را
مگذر ازموقع شناسی ورنه در عرض نیاز
بیش ازاروغ است نفرت اه بی هنگام را
می خرامد پیش پیش دل تپشهای نفس
وحشت از نخجیر هم بیش است اینجا دام را
مانع سیر سبکرو پای خواب الود نیست
بال پروازست زندان نگینها نام را
دوری مقصد به قدر دستگاه جستجوست
قطع کن وهم و خیال قاصد وپیغام را
حسن مطلق داشتم خودبینی ام ایینه کرد
اینقدرها هم اثر می بوده است اوهام را
چون غبار شیشه ساعت تسلی دشمنیم
از مزاج خاک ما هم برده اند ارام را
زندگی تاکی هلاک کعبه و دیرت کند
به که از دوش افکنی این جامه احرام را
ازتغافل تا نگاه چشم خوبان فرق نیست
تشبه یکرنگ ست اینجادرد و صاف جام را
حلقه ان زلف رونق از غبار دل گرفت
دود اه صید باشد سرمه چشم دام را
کی رود فکر مضرت از مزاج اهل کین
مار نتواند جدا از زهر دیدن کام را
عرض مطلب دیگر واظهار صنعت دیگر است
بیدل زایینه نتوان ساخت وضع جام را
کی بود سیری ز نازان نرگس خودکام را
باده پیمایی گرانی نیست طبع جام را
من هلاک طرزاخلاقم چه خشم وکوعتاب
بوی گل ایینه دار است از لبت دشنام را
ضبط اداب وفاگریک تپش رخصت دهد
چون پر طاووس در پروازگیرم دام را
کامیاب از لعل اوگشتیم بی اظهار شوق
ازکریمان نیست منت بردن ابرام را
دل زعشقت غرق خون شد نشئه هابالدبه خویش
احتیاج باده نبود رند خون اشام را
نیست بی افشای راز عاشقان پرواز رنگ
بال و پر باید شکست این طایر پیغام را
پیش چشمت جزشکست خود نمی یابد امان
گر زره جوهر شود بر استخوان بادام را
ازکشاکشهای موج بحر، ماهی ایمن است
ز انقلاب غم چه پروا مردم ناکام را
ای خسیس ازسازشهرت هم نوایت پست ماند
از نگین کنده خوش درگورکردی نام را
زرد رویت می کند زنگار جهل از انفعال
اندکی زین راه برگرد و شفق کن شام را
عمرتاباقی ست وحشت گرد پیشاهنگ ماست
ابله ننشاند از پاگردش ایام را
خاک هستی یک قلم در دامن باد فناست
من ز روی خانه می یابم هوای بام را
چون سپندم ارزوحسرت کمین اتش ست
تا به دوش ناله بندم محمل ارام را
بسکه مخمورگرفتاری ست بیدل صید من
جوش ساغر می شمارد حلقه های دام را
غم، طر ب جوش کرده است مرا
داغ، گل پوش کرده است مرا
زعفران زار رفتن رنگم
خنده بیهوش کرده است مرا
حسرت لعل یار میکده ای ست
که قدح نوش کرده است مرا
انکه خود را به برنمی گیرد
صید اغوش کرده است مرا
یک نفس بار زندگی چوحباب
ابله دوش کرده است مرا
ناتوانم چنانکه پیکر خم
حلقه درگوش کرده است مرا
ازکه نالد سپند سوخته م
ناله خاموش کرده است مرا
بخت ناساز دور از ان بر و دوش
بی بر و دوش کرده است مرا
بیدل ازیاد خویش هم رفتم
که فراموش کرده است مرا؟
شکوه جور تو نگشاید دهان زخم را
تیغ میلی می کشد خواب گران زخم را
سینه چاکیم وخموشی ترجمان عجزماست
سرمه باشد جوهر تیغت زبان زخم را
عاشقان در سایه برق بلا اسوده اند
ره ز لب بیرون نمی باشد فغان زخم را
دردمندم یأس می جوشد اگر دم می زنم
ابرو از تیغ است چشم خونفشان زخم را
پرده دار جاده کی گردد هجوم نقش پا
از سخن خون می تراود ترجمان زخم را
تا رسد برکنگر مقصود دست ناله ای
بخیه نتواند نهان کردن دهان زخم را
نقد عشرت را زبانی نیست از سودای درد
برده ام تا کرسی دل نردبان زخم را
جوهر اسرار ایا از خلف گیرد فروغ
خنده در بار است چون گل کاروان زخم را
از حدیث دردمندان خون حسرت می چکد
خون کند روشن چراغ دودمان زخم را
تا به وصف تیغ بیدادت زبان پیدکند
غیر موج خون زبان نبود دهان زخم را
بی بهاری نیست دندان بر جگر افشردنم
موج خون انگشت حیرت شد دهان زخم را
گرد بی دردی به روی هر دو عالم فرش بود
بخیه دارد شبنمیها بوستان زخم را
زین بیابان کاروان صبح بیخود می رود
سجده ای کردم چو مرهم استان زخم را
بینوایی نیست ساز پرفشانیهای شوق
نیست مقصد جزفنا محمل کشان زخم را
صبح امیدیم بیدل افتاب عشق کو
ناله خوش کرده ست امشب اشیان زخم را
کیست کز راه تو چون خاشاک بردارد مرا
شعله جاروبی کند تا پاک بردارد مرا
شمع خاموشی به داغ سرنگونی رفته ام
تاکجا ان شعله بیباک بردارد مرا
ننگ دارد خاک هم از طینت بیحاصلم
خون نخجیرم، چسان فتراک بردارد مرا
هستی ام عهدی به نقش سجده او بسته ست
خاک خواهم شد اگر از خاک بردارد مرا
صد فلک ریزد غبار دامن افشانده ام
یک شررگر شعله ادراک بردارد مرا
صبح بی سرمایه ای احرام از خود رفتنم
کوگریبان تا به دوش چاک بردارد مرا
بار اسباب گرانجانی ست سر تا پای من
کیست غیر از خاطر غمناک بردارد مرا
پیکرم گردد غبار یأس و برخیزد ز خاک
به که دست منت افلاک بردارد مرا
نشئه ای از درد مخموری به خاک افتاده ام
شوق می خواهم به دست تاک بردارد مرا
گرد من بیدل هوای عرصه گاه نیستی ست
از تپیدن هرکه گردد خاک بردارد مرا
زبن وجودی کز عدم شرمنده می گیرد مرا
گریه ام گر درنگیرد، خنده می گیرد مرا
شعله حرصم دماغ جاه گر سوزد خوشست
فقر نادانسته زیر ژنده می گیرد مرا
خاتم ملک سلیمانم ولی تمییز خلق
کم بهاتر از نگین کنده می گیرد مرا
در جهان انفعال از ملک ناز افتاده ام
دامن پاکی و دست گنده می گیرد مرا
می رسد ناز غبارم بر دماغ بوی گل
گر همه عشقت به باد ارزنده می گیرد مرا
رنگم از بی دست و پایی خاک شد اما هنوز
حسرت گرد سرت گردنده می گیرد مرا
عمروحشی عاقبت دام نفس خواهدگسیخت
تاکجا این ریسمان کنده می گیرد مرا
مستی حالم خورد هرجا فریب جام هوش
چون عسس اوهام پیش اینده می گیرد مرا
ناتوان صیدم، ترحم غافل از حالم مباد
هرکه می گیرد به خاک افکنده می گیرد مرا
عشق را بیدل دماغ التفات یادکیست
خواجگی مفت طرب گر بنده می گیرد مرا
عبرتی کوتا لب از هذیان به هم دوزد مرا
موج این گوهر نمی دانم چه پهلو زد مرا
عمرها شد اتشم افسرده است ما نفس
خنده ها بسیارکردیم گریه اموزد مرا
زان همه حسرت که حرمان باغبارم برده است
می زند دامن نمی دانم کی افروزد مرا
محرم ان شعله خویم جانب دیرم مخوان
عالمی را جمع سازم هرکه بدوزد مرا
حرف لعل اوخموشم کردبیدل عمرهاست
گبر دارد رو به محرابی که می سوزد مرا
چو تخم اشک به کلفت سرشته اند مرا
به ناامیدی جاوید گشته اند مرا
به فرصت نگه اخر است تحصیلم
برات رنگم و برگل نوشته اند مرا
طلسم حیرتم ویک نفس قرارم نیست
به اب اینه دل سرشته اند مرا
کجا روم که شوم ایمن زلب غماز
به عالم ادمیان هم فرشته اند مرا
چگونه تخم شرارم به ریشه دل بندد
همان به عالم پروازکشته اند مرا
فلک شکارکمندی ست سرنگونی من
ندانم از خم زلف که هشته اند مرا
تپیدن نفسم، تارکسوت شوقم
که در هوای تو بیتاب رشته اند مرا
ز اه بی اثرم داغ خامکاری خویش
به اتشی که ندارم برشته اند مرا
چوچشم بسته معمای راحتم بیدل
به لغزش نی مژگان نوشته اند مرا
کافرم گر مخمل و سنجاب می باید مرا
سایه بیدی کفیل خواب می باید مرا
معبد تسلیم و شغل سرکشی بی رونقی ست
شمع خاموشی درین محراب می باید مرا
تشنه کام عافیت چون شمع تاکی سوختن
ازگداز درد، مشتی اب می باید مرا
غافل از جمعیت کنج قناعت نیستم
کشتی درویشم این پایاب می باید مرا
ارزوهای هوس نذر حریفان طلب
انفعال مطلب نایاب می باید مرا
در کشاکش های نیرنگ خیال افتاده ام
دل جنون می خواهد و اداب می باید مرا
شرم اگرباشد بنای وهم هستی هیچ نیست
بی تکلف یک عرق سیلاب می باید مرا
دامن برچیده ای چون صبح کارم می کند
اینقدر از عالم اسباب می باید مرا
مشرب داغ وفا منت کش تسکین مباد
اب می گردم اگر مهتاب می باید مرا
تا درین محفل نوای حیرتی انشاکنم
چون نگه یک تار و صدمضراب می باید مرا
بی نیازم از رم و ارام این اشوبگاه
چشم می پوشم همه گر خواب می باید مرا
گریه هم بیدل لب خشکم چومژگان ترنکرد
وحشتی زین وادی بی اب می باید مرا
تبسم ریز لعلش گر نشان پرسد غبارم را
ببوسد تا قیامت بوی گل خاک مزارم را
ز افسوسی که دارد عبرت خون شهید من
حنایی می کند سودن کف دست نگارم را
مبادا دیده یعقوب توفان نموگیرد
نگاری در سر راه تمنا انتظارم را
ز اشکم بر سر مژگان عنان داری نمی اید
گر وتازی ست باصد شعله طفل نی سوارم را
توقع هرچه باشد بی صداعی نیست ای ساقی
قدح برسنگ زن تا بشکنی رنگ خمارم را
ز دل شورقیامت می دماند رشک همچشمی
به هر ایینه منمایید روی گلعذارم را
شرارکاغذم از فرصت عیشم چه می پرسی
به رنگ رفته چشمکهاست گلهای بهارم را
به چشم بسته هم پیدا نشدگرد خیال من
نهانتر از نهانها جلوه دادند اشکارم را
هوس در عالم ناموس یکتایی نمی گنجد
سراغش کن ز من هرجا تهی یابی کنارم را
گر این بیحاصلی از مزرع خشکم نمو دارد
جبین هم دست خواهد از عرق شست ابیارم را
چو اتش سرکشیها می کنم اما ازین غافل
که جز افتادگی کس برنخواهد دشت بارم را
شررخیزست گرد پایمال بیکسی بیدل
به یاد دامن قاتل مده خون شکارم را
به تازگی نکشد عافیت دماغ مرا
مگر شکستن دل پرکند ایاغ مرا 
شبی که دیده کنم روشن از تماشایت
 فتیله مدتحیربو د چراغ مرا
ز برق یأس جگرسوز باده ای دارم
که شعله نیزنبوسد لب ایاغ مرا
 نشاط باده به مینای غنچگیها بود
 شکفتگی همه خمیازه کرد باغ مرا
 خمار شیشه چرخ از نگونی اش پداست
 چسان علا ج کندکلفت دماغ مرا
 در ابروی تو شکن پرورد تغافل چند
 مقام فتنه مکن گوشه فراغ مرا
 هزاررنگ ز بخت سیاه من گل کرد
 زمانه شوخی طاووس داد زاغ مرا
 چوموج سرمه نهانم به چشم خوش نگهان
 زحلقه رم اهوطلب سراغ مرا
 فسردگی مطلب از دلم که در ایجاد
 به تیغ شعله بریدند ناف داغ مرا
مگر ز ناله تهی گشت سینه بیدل
 که خامشی است سبق عندلیب باغ مرا
بس که دارد ناتوانی نبض احوال مرا
بازگشتن نیست از ایینه تمثال مرا
 خاک نم گل می کندسامان خشکی از غبار
 سیرکن هنگامه ادبار و اقبال مرا
 بسکه درمیزان هستی سنگ قدرم بیش بود
 در عدم باکوه می سنجند اعمال مرا
 تخم امیدی به سودای حضوری کشته ام
 سبزکن یارب سر در جیب پامال مرا
 انتظار وعده دیدار اخر واخرید
 از غم ماضی شدن مستقبل حال مرا
 رشته سازم چه امکانست گیردکوتهی
 سایه ان زلف پرورده ست امال مرا
 سبحه داران از هجوم دردسر نشناختند
 ان برهمن زاد صندل بر جبین مال مرا
 درتب شوق ارزوها زیرلب خون کرده ام
 ناله جوشدگر بیفشارند تبخال مرا
 جزعرق چون موج ازین دریاچه بایدبردپیش
 شرم پرواز اب کرد افشاندن بال مرا
 گر همه گردون شوم زین خرمن بیحاصلی 
 غیر خاک اخر چه باید بیخت غربال مرا
می کشم بار دل اما نقش می بندم به خاک 
عجز، خوش نقاش عبرت کرد جمال مرا
بی سخن باید شنیدن چون نگین نام مرا
زخم دل چندین زبان داده ست پیغام مرا
بی نشانی مقصدم اما سراغ ما و من
جامه ای دارد که پوشیده ست احرام مرا
عمرها شد در فضای بی نشان پر می زنم
اشیان در عالم عنقاست اوهام مرا
در غبارگردش رنگم خرام نازکیست ؟
اندکی از خویش رو تا بشمری گام مرا
پرده چشمم به برق حسرت دیدارسوخت
انتظار اخر مقشرکرد بادام مرا
قدردان فرصت ساز تماشایم چو شمع
جز غم اغاز داغی نیست انجام مرا
اوج اقبالم حضوپک نفس راحت بس است
سایه دیوار دارد در بغل بام مرا
از سواد فقرگرد سرمه رنگ اورده ام
چشم اگر داری چراغ خانه کن شام مرا
نشکند رنگی که گلزاری نپردازد ز من
کلک نقاش است ساقی گردش جام مرا
حلقه چشمی به راه انتظار افکنده ام
پر میفشان ای مژه تا نگسلی دام مرا
قاصد حسرت نصیبان وفا پیداست کیست
بخت برگرددکه خواند بر تو پیغام مرا
چاره سودای من بیدل ز چشم یار پرس
عشق در مغز جنون پرورده بادام مرا
قاصد به حیرت کن ادا تمهید پیغام مرا
کز من نمی ماند نشان گر می بری نام مرا
حرفی ست نیرنگ بقا، نشنیده گیر این ماجرا
می نیست جز رنگ صداگر بشکنی جام مرا
دارم ز سامان الست اول گداز اخر شکست
یک شیشه باید نقش بست اغاز وانجام مرا
هرچند تا عنقا رسی براوج همت نارسی
از خود براتا وارسی کیفیت بام مرا
چون شمع گر وامانده م صد اشک محمل رانده ام
رو سبحه گیر از ابله تا بشمری گام مرا
برق حقیقت شعله زن انگه دماغ ما ومن
ناپخته باید سوختن اندیشه خام مرا
گردون که داغش باد مه، تا نشکند صبحم کله
در پرده روز سیه می پرورد شام مرا
بر بوی صید رحمتی دارم سجود خجلتی
یک دانه نتوان یافتن غیر ز عرق دام مرا
چشمی که شد حیران او برگل نمی اید فرو
ان سوی باغ رنگ و بو نخلی ست بادام مرا
بیدل زکلکم می چکد اب حیات نیک و بد
خضر است اگرکس می خورد امروز دشنام مرا
بسکه چون گل پرده ها بر پرده شد سامان مرا 
پیرهن در جلوه ابم گرکنی عریان مرا
تا به پستی ها عروج اعتبارم گل کند 
 خامشی چون اتش یاقوت زد دامان مرا
از پی اصلاح ناهمواری طبع درشت 
 امد ورفت نفسها بس بود سوهان مرا
کاروان اشکم از عاجز متاعی ها مپرس 
 ابله محمل کش است از دیده تا دامان مرا
شوق دیدارم، چه سود ازخویش بیرون رفتنم 
 دیده یعقوبم و جا نیست درکنعان مرا
ای طلب دروصل هم مشکن غبارجستجو 
 اتشم گر زنده می خوهی ز پا منشان مرا
در شکست من بنای ناامیدی محکم است 
 فکر تعمیری ندارم تاکند ویران مرا
در غم اباد فلک چون خانه وهم حباب 
 نیست جزیک عقده تار نفس، سامان مرا
زین سبکساری که در هرصفحه نقشم زایل است 
 عشق ترسم محو سازد از دل یاران مرا
همچو شبنم نیست در اشوبگاه این چمن
 گوشه امنی به غیر از دیده حیران مرا
 می رسد دلدار رومن عمریست ازخودرفته ام 
 بک نگاه واپسین ای شوق برگردان مرا 
در رهش چون خامه کار پستی ام بالاگرفت
 انچه بیدل، ناخن پا بود، شد مژگان مرا
رخصت نظاره ای گر می دهد جانان مرا
می کشد خاکستر خود در ته دامان مرا
از اثرپردازی ناموس الفتها مپرس
شانه زلف تحیر می شود مژگان مرا
بسکه گرد تیره بخیهاست فرش خانه ام
هرکه شد ایینه او می کند حیران مرا
بر امید ابر رحمت دامنی الوده ام
سیل پوشدرخت ماتم گرشود مهمان مرا
کشتزار حسرتم کز تیر باران غمت
می کند اب از حیا بی برگی عصیان مرا
از ثبات من چه می پرسی بنای حیرتم
ریشه در دل می دواند دانه پیکان مرا
هر رگ گل شوخی چین جبین دیگراست
سیل می گردد هوای جنبش مژگان مرا
در غمت اخر هجوم ناتوانیهای دل
بی رخت سیر چمن کم نیست اززندان مرا
معنی برجسته شوقم،نمی گنجم به لفظ
می کند چون ناله در جیب نفس پنهان مرا
سرخوش این باغم و اندیشه بیحاصلی
همچو بوی گل نگردد پیرهن عریان مرا
از دل خون بسته گفتم عقده واری واکنم
می دهد ساغر به طاق ابروی نسیان مرا
گوی سرگردنم و درعرصه موهوم حرص
دانه های نار جوشید از بن دندان مرا
درد الفت بودم و با بیخودی می ساختم
قامت خم گشته شد اخر خم چوگان مرا
گرشوم بیدل چواتش فارغ ازدود جگر
اضطراب دل چو اشک اورد بر مژگان مرا
سوار برق عمرم، نیست برگشتن عنانم را
مگر نام توگیرم تا بگرداند زبانم را
عدم کیفیتم خاصیت نقش قدم دارم
خرامی تا به زیرپای خود یابی نشانم را
به رنگ شمع گر شوقت عیار طاقتم گیرد
کند پرواز رنگ از مغز خالی استخوانم را
به مردن نیز از وصف خرامت لب نمی بندم
نگیرد سکته طرف دامن اشعار روانم را
غباری می فروشم در سر بازار موهومی
مبادا چشم بستن تخته گرداند دکانم را
به تدبیر دگر نتوان نشان مدعا جستن
شکست دل مگرچون موج زه بنددکمانم را
مخواه ای مفلسی ذلت کش تسلیم دونانم
زمین تا چند زیرپا نشاند اسمانم را
ز شرم عافیت محرومی جهدم چه می پرسی
عرق بیرون این دریا نمی خواهدکرانم را
ز درد دل درتن صحرا نبستم بار امیدی
جرس نالید و اتش زد متاع کاروانم را
نمی دانم ز بیداد دل سنگین کجا نالم
شنیدن نیست ان دوشی که بردارد فغانم را
تراوشهای اثارکرم هم موقعی دارد
مباد اسراف سازد منفعل روزی رسانم را
شبی چون شمع حرفی ازگداز عشق سرکردم
مکیدن ازلب هر عضو بوسی زد دهانم را
نفس بودم جنون پیمای دشت بی نشان تازی
دل از ایینه گردیدن گرفت اخر عنانم را
ز اسرار دهانی حرف چندی کرده ام انشا
به جز شخص عدم بیدل که می فهمد زبانم را
گدازگوهر دل باده ناب است شبنم را
نم چشم تحیرعالم اب است شبنم را
نگردد جمع نوراگهی با ظلمت غفلت
صفای دل نمک در دیده خواب است شبنم را
جهان ایینه دلدار و حیرانی حجاب من
چمن صد جلوه و نظاره نایاب است شبنم را
به هرجا می روم در اشک نومیدی وطن دارم
ز چشم خود جهان یک دشت سیلاب است شبنم را
نگردی غافل ای اشک نیاز از ترک خودداری
که بر دوش چکیدن سیر مهتاب است شبنم را
تماشا نیست کم، چشم هوس گر شرمناک افتد
حیا ایینه گلهای سیراب است شبنم را
گل اشکم اگر منظور جانان شد عجب نبود
گذر در چشم خورشید جهانتاب است شبنم را
خط خوبان کمند غفلت اهل نظر باشد
رگ گلهای این گلشن رگ خواب است شبنم را
فضولی می کنم در انتظار مهر تابانش
گرفتم پرده بردارد، کجا تاب است شبنم را
به وصل گلرخان نتوان کنار عافیت جستن
که دراغوش گل، خون جگراب است شبنم را
ضعیفی تهمت چندین تعلق بست بر حالم
ز پا افتادگی یک عالم اسباب است شبنم را
حیا بال هوس را مانع پرواز می گردد
نگه در دیده بیدل موجه اب است شبنم را
وهم راحت صید الفت کرد مجنون مرا
مشق تمکین لفظ گردانید مضمون مرا
گریه توفان کرد چندانی که دل هم اب شد
موج سیل اخر به دریا برد هامون مرا
داده ام ازکف عنان و سخت حیرانم که باز
ناکجا راند محبت اشک گلگون مرا
زین عبارتهاکه حیرت صفحه تحریر اوست
گر نفهمی می توان فهمید مضمون مرا
ناخن تدبیر را بر عقدگوهر دست نیست
موج می مشکل گشاید طبع محزون مرا
چون شرر روزو شبم کرد رم کم فرضیی است
گردشی در عالم رنگ است گردون مرا
دل هم از مضمون اسرارم عبارت ساز ماند
اینه ننمود الا نقش بیرون مرا
یکقدم وارم چواشک ازخودروانی مشکل است
ای تپیدن گر توانی اب کن خون مرا
زیردست التفات چتر شاهی نیستم
موی سر در سایه پرورده است مجنون مرا
تا فلک یک مدّ اهم نارسا اهنگ نیست
سکته معدوم است مصرعهای موزون مرا
تارگیسو نیست بیدل رشته تسخیر من
از زبان مار باید جست فسون مرا
بسکه وحشت کرده است ازاد، مجنون مرا
لفظ نتواندکند زنجیر،مضمون مرا
 در سر از شوخی نمی گنجدگل سودای من
 خم حبابی می کند شور فلاطون مرا
 داغ هم در سینه ام بی حسرت دیدار نیست
 چشم مجنون نقش پا بوده ست هامون مرا
 کودم تیغی که در عشرتگه انشای ناز
 مصرع رنگین نویسد موجه خون مرا
 ساز من ازادگی، اهنگ من اوارگی
 از تعلق تار نتوان بست قانون مرا
 از لب خاموش توفان جنون را ساحلم
 این حباب بی نفس پل بست جیحون مرا
 عمر رفت ودامن نومیدی از دستم نرفت
 ناز بسیارست برمن بخت واژون مرا
 داغ یأسم ناله را درحلقه حیرت نشاند
 طوق قمری دام ره شد سرو موزون مرا
 عشق می بازد سراپایم به نقش عجز خویش
 خاکساریهاست لازم بید مجنون مرا
غافلم بیدل زگرد ترکتازیهای حسن
 می دمد خط تاکند فکر شبیخون مرا
دام یک عالم تعلق گشت حیرانی مرا
عاقبت کرد این در واکرده زندانی مرا
محو شوقم بوی صبح انتظاری برده ام
سرده ای حیرت همان در چشم قربانی مرا
جوش زخم سینه ام، کیفیت چاک دلم
خرمی مفت تو ای گل گر بخندانی مرا
ای ادب، سازخموشی نیز بی اهنگ نیست
همچو مژگان ساخت موسیقار حیرانی مرا
مدّعمرم یک قلم چون شمع دروحشت گذشت
اشیان هم برنیاورد از پرافشانی مرا
عجز هم چون سایه اوج اعتباری داشته ست
کرد فرش استانت سعی پیشانی مرا
پرده ساز جنونم خامشی اهنگ نیست
ناله می گردم به هر رنگی که گردانی مرا
ناله واری سر ز جیب دل برون اورده ام
شعله شوقم، مباد ای یأس بنشانی مرا
احتیاج خودشناسی جوهر ایینه نیست
من اگر خود را نمی دانم تو می دانی مرا
بیدل افسون جنون شد صیقل ایینه ام
اب داد اخر به رنگ اشک عریانی مرا
داغ عشقم، نیست الفت با تن اسانی مرا
پیچ وتاب شعله باشد نقش پیشانی مرا
بی سبب در پرده اوهام لافی داشتم
شد نفس اخربه لب انگشت حیرانی مرا
از نفس بر خویش می لرزد بنای غنچه ام
نیست غیر از لب گشودن سیل ویرانی مرا
خلعت خونین دلان تشریف دردی بیش نیست
بس بود چون غنچه زخم دل گریبانی مرا
رازداریها به معنی کوس شهرت بوده است
چون حیا ازپوشش عیب است عریانی مرا
پر سبکروحم زفکر سخت جانی فارغم
چون شرر در سنگ نتوان کرد زندانی مرا
گرد بیتاب از طواف دامنی محروم نیست
زد به صحرای جنون اخرپریشانی مرا
همچو موجم سودن دست ندامت اب کرد
بعد ازین هم کاش بگدازد پشیمانی مرا
می روم از خویش در اندیشه باز امدن
همچو عمر رفته یارب برنگردانی مرا
غیر الفت برنتابد صافی ایینه ام
می کند تا خار و خس در دیده مژگانی مرا
این چمن یارب به خون غلتیده بیدادکیست
کرد حیرانی چوشبنم چشم قربانی مرا
جلوه مشتاقم بهشت ودوزخم منظورنیست
می روم از خویش در هرجاکه می خوانی مرا
چون شرارم ساز پیدایی حیا ارشادکرد
یعنی از خود چشم پوشانید عریانی مرا
می رود از موج بر باد فنا نقش حباب
تیغ خونخوارست بیدل چین پیشانی مرا
به عجزی که داری قوی کن میان را 
به حکمت نگردانده اند اسمان را
روان باش همدوش بی اختیاری 
 بلدگیر رفتار ریگ روان را
نفس گر همه موج گوهر براید
 ز دست گسستن نگیرد عنان را
 درین انجمن ناکسی قدر دارد 
 زکسب ادب صدرکن استان را
به عرض هنر لب گشودن نشاید 
 ز چیدن میاشوب جنس دکان را
چه دام است دنیا، چه نام است عقبا
 تو معماری این خانه های گمان را
 کسی بار دنیا نبرده ست بر سر
 ز تسلیم بوسی ست سنگ گران را
به وهم تعین رمید ازتو راحت 
 ز پرواز پر داده ای اشیان را
به معرج دولت مکش رنج باطل 
 کجیهاست در هر قدم نردبان را
تنک مایه فقر دارد سعادت 
 هماگیر بی مغزی استخوان را
ز لفظ اشنا شو به مضمون نازک 
 کمر حلقه کرده ست موی میان را
حسابیست در اتفاق دو همدم 
 عددهاست واحد زبان و دهان را
ز خودداری ماست محرومی ما
 برون رانده خشکی ز دریا کران را
 تمیزی نشد محو این نرگسستان 
 ندیدن گشوده ست چشم جهان را 
سر وکار دنیا عیان است بیدل
 مکرر مکن منفعل، امتحان را
حیف است کشد سعی دگر باده کشان را
یاران به خط جام ببندید میان را
ما صافدلان سرشکن طبع درشتیم
بر سنگ ترحم نبود شیشه گران را
حسرت همه دم صید خم قامت پیری ست
گل در بر خمیازه بود شاخ کمان را
غفلت ز سرم باز نگردید چوگوهر
با دیده گره ساخته ام خواب گران را
عالم همه یار است تو محجوب خیالی
بند از مژه بردار یقین سازگمان را
اسوده روان جاده تشویش ندارند
منزل طلبی ترک مکن ضبط عنان را
ما و سحر از یک جگر چاک دمیدیم
اهی نکشیدیم که نگرفت جهان را
دیدار پرستیم مپرس از رم و ارام
پرواز نگاه است تحیر قفسان را
دل جمع کن ازکشمکش دهر برون ا
کاین بحر در اغوش گهر ریخت کران را
گردون همه پرواز و زمین جمله غبار است
منزل بنمایید اقامت طلبان را
سرمایه چو صبح از دو نفس بیش ندارید
بیهوده براین جنس مچینید دکان را
بیدل ز نفسها روش عمر عیان است
نقش قدم از موج بود اب روان را
شدی پیر وهمان دربند غفلت می کنی جان را
به پشت خم کشی تاکی چوگردون بار امکان را
رباضت غره دارد زاهدان را لیک ازبن غافل
گه از خود گر تهی گشتند برگردند همیان را
بود ساز تجرد لازم قطع تعلق ها
برش رد به عرض بی نیامی تیغ عریان را
مروت گر دلیل همت اهل کرم باشد
چرا بر خاک ریزد ابروی ابر نیسان را
جهان از شور دلها خانه زنجیر خواهد شد
میفشان بی تکلف دامن زلف پریشان را
به ذوق کامرانیهای عیش اباد رسوایی
ز شادی لب نمی اید به هم چاک گریبان را
دل از سطر نفس یک سرپیام شبهه می خواند
دبیر ناز بر مکتوب ما ننوشت عنوان را
مروت کیشی الفت، وفا مشتاق بوداما
غرور حسن رنگ ما تصورکرد پیمان را
به مضراب سبب اهنگ اسرارم نمی بالد
پریدن های چشمم بال نگرفته ست مژگان را
به جزتسلیم، ساز جرأت دیگر نمی بینم
خمیدن می کشد بیدل کمان ناتوانان را
عبث تعلیم اگاهی مکن افسرده طبعان را
که بینایی چو چشم ازسرمه ممکن نیست مژگان را
به غیر ز بادپیمایی چه دارد پنجه منعم
ز وصل زرهمان یک حسرت اغوش است میزان را
به هرجا عافیت رو داد نادان در تلاش افتد
دویدن ریشه گلهای ازادی ست طفلان را
حسد را ریشه نتوان یافت جزدر طینت ظالم
سر دنباله دایم در دل تیر است پیکان را
درشتان را ملایم طینتیهایم خجل دارد
زبان از نرمگویی سرنگون افکند دندان را
اگر سوزد نفس از شور محشرباج می گیرد
خموشیهای این نی درگره دارد نیستان را
کتاب پیکرم یک موج می شیرازه می خواهد
نم ابی فراهم می کند خاک پریشان را
فغان کاین نوخطان ساده لوح از مشق بیباکی
به اب تیغ می شویند خط عنبرافشان را
دگرکو تحفه ای تا گلرخان فهمند مقدارش
چو نقش پا به خاک افکنده اند ایینه جان را
چو بوی گل لباس راحت ما نیست عریانی
مگر درخواب بیندپای مجنون وصل دامان را
به بی سامانی ام وقت است اگر شور جنون گرید
که دستی گرکنم پیدا نمی یابم گریبان را
به چشم خونفشان بیدل توان بحرگوهرخیزی
که لاف ابرو پیشت گدازد ابر نیسان را
هرچند گرانی بود اسباب جهان را
تحریک زبان نیشتر است این رگ جان را
بیتاب جنون در غم اسباب نباشد
چون نی به خمیدن نکشد ناله کشان را
بیداری من شمع صفت لاف زبانی ست
دل زاد ره شوق بود ر یگ روان را
افاق فسون انجمن شور خموشی ست
دارم ز خموشی به کمین خواب گران را
ایمن نتوان بود ز همواری ظالم
حیرت لگن شمع زبان ساز دهان را
بنیاد کج اندیش شود سخت ز تهدید
در راستی افزونی زخم است سنان را
ممسک نشود قابل ایمان خساست
از بند قوی مهره مکن پشت کان را
ما را به غم عشق همان عشق علاج است
تا نشمرد انگشت شهادت لب نان را
خط فیض بهار دگر از حسن تو دارد
مهتاب بود پنبه ناسورکتان را
وقت است کنون کز اثر خون شهیدان
جوش رگ گل می کند این شعله دخان را
عشرت هوس رفتن رنگم چه توان کرد
شمشیر تو یاقوت کند سنگ فسان را
باشدکه سراز منزل مقصود براریم
کردند بهار چمن شمع خزان را
بیدل نفست خون مکن از هرزه درایی
چون جاده درین دشت فکندیم عنان را
هوس مشتاق رسوایی مکن سودای پنهان را
به روی خنده مردم مکش چاک گریبان را
به برق ناله اتش در بهار رنگ و بو افکن
چو شبنم ابرویی نیست اینجا چشم گریان را
براین محفل نظر واکردنم چون شمع می سوزد
تبسم در نمک خواباند این زخم نمایان را
کفی افشانده ام چون صبح لیک از ننگ بیکاری
به وحشت دسته می بندم شکست رنگ امکان را
به عرض ناز معشوقی کشید ازگریه کار من
سرشک اخر سرانگشت حنایی کرد مژگان را
نقاب از اه من بردار و چاک دل تماشاکن
حجابی نیست جزگرد نفسها صبح عریان را
غباری دیده ای دیگر ز حال ما چه می پرسی
شکست ایینه پرداز است رنگ ناتوانان را
ز محو جلوه ات شوخی سر مویی نمی بالد
نگه در دیده ایینه خون شد چشم حیران را
زگرد رنگ این گلشن، نبود مکان برون جستن
به رنگ صبح اخر بر خود افشاندیم دامان را
ز بینایی ست از خار علایق دامن فشاندن
نگاه ان به که بردارد ز ره خویش مژگان را
درین گلشن به این تنگی نباید غنچه گردیدن
چوگل یک چاک دل واشو به دامن کش گریبان را
مجو از هرزه طبعان جوهر پاس نفس بیدل
که حفظ بوی خود مشکل بودگلهای خندان را
الهی پاره ای تمکین رم وحشی نگاهان را
به قدر ارزوی ما شکستی کج کلاهان را
 به محشرگر چنین باشد هجوم حیرت قاتل
چو مژگان بر قفا یابند دست دادخواهان را
 چه امکان است خاک ما نظرگاه بتان گردد
فریب سرمه نتوان داداین مژگان سیاهان را
 رعونت مشکل است از مزرع ما سربرون ارد
که پامالی بود بالیدن این عاجزگیاهان را
 گواهی چون خموشی نیست بر معموره دلها
سواد دلگشایی سرمه بس باشد صفاهان را
 زشوخیهای جرم خویش می ترسم که در محشر
شکست دل به حرف ارد زبان بیگناهان را 
توان زد بی تأمل صد زمین و اسمان برهم
کف افسوس اگر باشد ندامت دستگاهان را
 نشانها نقش بر اب است در معموره امکان
نگین بیهوده در زنجیر دارد نام شاهان را
 درین گلشن کهکسر رنگ تکلیف هوس دارد
مژه برداشتن کوهی است استغنا نگاهان را
 صدایی از درای کاروان عجز می اید
که حیرت، هم به راهی می بردگم کرده راهان را 
مزاج فقر ما باگرم وسرد الفت نمی گیرد
 هوایی نیست بیدل سرزمین بی کلاهان را
چنان پیچیده توفان سرشکم کوه و هامون را
که نقش پای هم گرداب شد فرهاد و مجنون را
جنون می جوشد از مدّ نگاه حیرتم اما
به جوی رگ صدانتوان شنیدن موجه خون را
چو سیمت نیست خامش کن که صوتت براثرگردد
صداهای عجایب از ره سیم است قانون را
تبسم ازلب او خط کشید اخر به خون من
نپوشید از نزاکت پرده این لفظ مضمون را
به هرجا می روم ازحسرت ان شمع می سوزم
جهان اتش بود پروانه از بزم بیرون را
درشتیهاگوارا می شود در عالم الفت
رگ سنگ ملامت رشته جان بود مجنون را
به خون می غلتم از اندیشه ناز سیه مستی
که چشم شوخ او درجام می حل کرد افیون را
دل داناست گر پرگارگردون مرکزی دارد
چو جوش می، سر خم، مغز می داند فلاطون را
چه سازد موی پیری با دل غفلت سرشت من
که برالایش باطن تصرف نیست صابون را
مشو زافتادگان غافل که اخر سایه عاجز
به پهلو زیردست خویش سازدکوه وهامون را
ز سرو و قمریان پیداست بیدل کاندرین گلشن
به سر خاکستر است از دورگردون طبع موزون را
نظر برکجروان از راستان بیش است گردون را
که خاتم بیشتر دردل نشاند نقش واژون را
شهیدم لیک می دانم که عشق عافیت دشمن
چو یاقوتم به اتش می برد هر قطره خون را
در اغوش شکنج دام الفت راحتی دارم
خیال زلف لیلی سایه بیدست مجنون را
گر از شور حوادث اگهی سر درگریبان کن 
حصار عافیت جز خم نمی باشد فلاطون را
نه تنها اغنیا را چرخ برمی دارد از پستی
زمین هم لقمه های چرب داندگنج قارون را
شعور جسم زنجیریست در راه سبکروحان
که چون خط نقش بندد، پای رفتن نیست مضمون را
دل است ان تخم بیرنگی که بهر جستجوی او
جگر سوراخ سوراخ است نه غربال گردون را
به قدرکوشش عشق ست نعل حسن دراتش
صدای ثیشه فرهاد مهمیز است گلگون را
خیال ماسوا فرش است دروحدتسرای دل
درون خویش دارد خانه ایینه بیرون را
حوادث مژده امن است اگردل جمع شدبیدل
گهرافسانه داندشورش امواج جیحون را
نمی دانم چه تنگی درهم افشرد اه مجنون را
رم این گردباد اخر به ساغرکرد هامون را
به هر مژگان زدن سامان صد میخانه مستی کن
که خط جوشیدودرساغرگرفت ان حسن میگون را
به امید چکیدن دست و پایی می زند اشکم
تنزل در نظر معراج باشد همت دون را
دراین گلشن تسلی دادوضع سرو و شمشادم
که یک مصرع بلند اوازه دارد طبع موزون را
به تسخیر جهان بی حس از تدبیر فارغ شو
نفس فرساکنی تاکی به مار مرده افسون را
عروج جاه منع سفله طبعیها نمی گردد
به این سامان عزت بوی تمکین نیست گردون را
ز سختیهای حرص است اینکه خاک اژدها طینت
فرو برده ست اما هضم ننموده ست قارون را
فنا می شوید ازگردکدورت دامن هستی
چو اتش می کند خاکستر ما کار صابون را
که باور دارد این حرف از شهید بینوای من
که رنگی از حنای دست قاتل داده ام خون را
رموز خاکساران محبت کیست دریابد
مگر جولان لیلی ناله سازدگرد مجنون را
اثرها بنگر اما ازتصرف دم مزن بیدل
به چون وچند نتوان حکم کردن صنع بی چون را
اگر اندیشه کند ط رز نگاه او را 
جوش حیرت مژه سازد نگه اهو را
ما هم ازتاب وتب عشق به خود می بالیم
 بر سر اتش اگر هست دمیدن مو را
 عرض شوخی چه دهد ناله محروم اثر 
 تیغ بی جوهر ماکرد سفید ابرو را 
بس که تنگ است فضای چمن از ناله من
بر زمین برگ ل از سایه نهد پهلو را
 سرنوشتم نتوان خواند مگر در تسلیم
 توأم جبهه خود ساخته ام زانو را
 خاک گردیدم و از طعن خسان وارستم
 اخر انباشتم از خود دهن بدگو را
 نبض دل هم به تپش ناله طرازنفس است
 چنگ اگر شانه به مضراب زندگیسو را
 خال از نسبت رخسار تو رنگین تر شد
 قرب خورشید به شب کرد مدد هندو را
 صافی دیده و دل مانع تمییز دویی ست
 پشت عینک به تفاوت نرساند رو را
 تا نظر می کنی ازکسوت رنگ ازادیم 
 رگ گل چند به زنجیرنشاند بورا 
بیدل این عرصه تماشاکده الفت نیست
 سبزکرده ست در و دشت رم اهو را 
به گلشنی که دهم عرض شوخی او را 
تحیراینه رنگ می کند بو را
خموش گشتم و اسرار عشق پنهان نیست 
 کسی چه چاره کند حیرت سخنگو را
سربریده هم اینجا چوشمع بیخواب است 
 مگر به بالش داغی نهیم پهلو را
ندانم از اثرکوشش کدام دل است 
 که می کشند به پابوس یارگیسو را
چه ممکن است نگرددکباب حیرانی 
 نموده اند به ایینه جلوه او را
به سینه تا نفسی هست، مشق حسرت کن 
 امل به رنگ کشیده ست خامه مو را
غبار اینه گشتی، غبار دل مپسند 
 مکن به زشتی روجمع، زشتی خورا
اگر به خوان فلک فیض نعمتی می بود
 نمی نمود هلال استخوان پهلو را
 دمی به یاد خیال تو سر فرو بردم 
 به افتاب رساندم دماغ زانو را
گرفته است سویدا سواد دل بیدل
 تصرفی ست درین دشت چشم اهو را
سرمه سنگین نکند شوخی چشم اورا
درس تمکین ندهد گرد، رم اهورا
زخم تیغش به دل ز داغ، مقدم باشد
پایه از چشم، بلند است خم ابرو را
جبهه ما و همان سجده تسلیم نیاز
نقش پا، کی کند از خاک تهی پهلو را
هدف مقصد ما سخت بلند افتاده ست
باید از عجزکمان کرد خم بازو را
در مقامی که بود جلوه گه شاهد فکر
جوهر از موی سر است اینه زانو را
نرمیده ست معانی ز صریر قلمم
 رام دارد نی تیرم به صدا اهو را
نغمه محفل عشاق شکست سازاست
چینی بزم جنون باش و صداکن مو را
جهل باشد طمع خلق زسرکش صفتان
هیچ دانا زگل شمع نخواهد بو را
طبع دون از ره تقلید به نیکان نرسد
پای اگر خواب کند چشم نخوانند او را
هستی تیره دلان جمله به خواری گذرد
سایه دایم به سر خاک کشدگیسو را
وحشت ما چه خیال ست به راحت سازد
ناله ان نیست که ساید به زمین پهلورا
بیدل از بال و پر بسته نیاید پرواز
غنچه تا وا نشود جلوه نبخشد بورا
مکن ز شانه پریشان دماغ گیسو را
مچین به چین غضب استین ابرورا
نگاه را مژه ات نیست مانع وحشت
به سبزه ای نتوان بست راه اهو را
به کنه مطلب عشاق راه بردن نیست
گل خیال تو بیرون نمی دهد بو را
سری که نشئه پرست دماغ استغناست
به کیمیا ندهد خاک ان سرکو را
عتاب لاله رخان عرض جوهر ذاتی ست
ز شعله ها نتوان بردگرمی خو را
کجا به کشتن ما حسن می کندتقصیر
که زیر تیغ نشانده ست نرگس او را
خط غرور مخوان انقدر ز لوح هوا
یکی مطالعه کن سرنوشت زانو را
خجالت من و ما ابیار مزرع ماست
عرق سحاب بهاراست رستن مو را
چو سایه عمر به افتادگی گذشت اما
به هیچ جای نکردیم گرم پهلو را
به دامن شب ما از سحر مگیر سراغ
بیاض دیده به خواب است چشم اهو را
ز پیچ وتاب میانش بیان مکن بیدل
به چشم مردم عالم میفکن این مو را
کیست بردارد ز اهل معرفت ناز تو را
گنبد دستارکو بردارد اواز تو را
جزصدای لفظ نامربوط او معنی کجاست
نغمه دولاب اهنگی بود ساز تو را
پیری و طفلی بجا، نقص وکمال توام اند
نیست چندان امتیاز انجام و اغاز تو را
درتغافل هم نگه می پروردبی شیوه نیست
سرمه نیرنگ باشد چشم غمازتو را
می کندقطع سخن، اظهارفضلش افت است
جز بریدن کی بود حرفی لب گازتو را
ازتماشا حیرت بی بهره چون ایینه است
شوق بینایی نباشد دیده باز تو را
تا نگردد فاش سر مستی ات مگشای چشم
چون پری کاین شیشه ظاهرمی کند رازتورا
خم شد از بارتعلق قامتت زیبنده نیست
دعوی وارستگی چون سرو انداز تو را
بیدل ارباب تأمل با عروجت چون کنند
اشیان برتر بود از رنگ پرواز تو را
حسن شرم ایینه داند روی تابان ترا
چشم عصمت سرمه خواندگرد دامان تو را
بسکه بر خود می تپد از ارزوی ناوکت
می کند در سینه دل هم کار پیکان تو را
در تماشایت همین مژگان تحیر ساز نیست
هر بن مو چشم قربانی ست حیران تو را
گلشن از اوراق گل عمری ست پیش عندلیب
می گشاید دفتر خون شهیدان تو را
درگرفتاری بود اسایش عشاق و بس
اشیان از حلقه دام است مرغان تو را
سرمه از خاک شهیدان گر نینگیزد غبار
کیست تا فهمد زبان بینوایان تو را
غیر جرم عشق در ازار ما ازردگان
حیله بسیار است خوی ناپشیمان تو را
طیلسان را از غبار خود به دوش افکندنست
تا توان بستن به دل احرام دامان تو را
پیکر مجنون به تشریف دگرمحتاج نیست
کسوت خارا همان زیباست عریان تو را
نشئه عمر خضر جوش دوبالا می زند
گر عصا گیرد بلندیهای مژگان تو را
می تواند دقتم فرق شکست از موج کرد
لیک نشناسم ز رنگ خویش پیمان تو را
ای دل گم کرده مطلب هرزه نالی تا به کی
جوش ابرامت اثرگم کرد افغان تو را
تا شوی یک چشم رسوای تماشای بتان
چون مژه صد چاک می بایدگریبان تو را
بیدل از رنگین خیالیهای فکرت می سزد
جدول رنگ بهار اوراق دیوان تو را
کرده ام سرمشق حیرت سرو موزون تورا
ناله می خوانم بلندیهای مضمون تو را
شام پرورد غمم با صبح اقبالم چه کار
تیره بختی سایه بید است مجنون تو را
خاکهای این چمن می بایدم بر سر زدن
بسکه گل پوشید نقش پای گلگون تو را
ساز محشرگشت افاق از نگاه حیرتم
درنی مژگان چه فریاد است مفتون تو را
شور استغنابرون از پرده های عجز نیست
رشته ماسخت پیچیده ست قانون تو را
فهم یکتایی ست فرق اعتبارات دویی
عمرهاشد خوانده ام برخویش افسون تورا
هرچه می بینم سراغی از خیالت می دهد
هردو عالم یک سر زانوست محزون تورا
ای دل دیوانه صبری کز سویدا چاره نیست
دیده اهو فرو برده ست هامون تو را
بیدل ازادی گر استقبال اغوشت کند
انقدر واشوکه نتوان بست مضمون تو را
به حیرت اینه پرداختند روی تو را
زدند شانه ز دلهای چاک موی تو را
چه افتی تو که از شوخیت زبان شرار
به کام سنگ برد شکوه های خوی تو را
زخار هر مژه صد ر نگ موج گل جوشد
به دیده گر گذر افتد خیال روی تو را
غلام زلف تو سنبل، اسیر روی تو گل
بنفشه بنده خط سبز مشکبوی تو را
ز رنگ غازه فروشد به شاهدان چمن
نسیم اگر برباید غبار کوی تو را
ز تیغ ناز توام این قدر امید نبود
به زخم دل که روان کرد اب جوی تو را
ندانم از دل تنگ که جسته است امشب
که غنچه ها به قفس کرده اند بوی تو را
به حرف امدی و زخم کهنه ام نو شد
به حیرتم چه نمک بود گفت و گوی تو را
تپیدن دل عشاق نسخه پرداز است
دقایق طلب و بحث جستجوی تو را
بهار حسرت ما زحمت خزان نکشد
شکستگی نبرد رنگ ارزوی تو را
درین چمن به چه سرمایه خوشدلی بیدل
که شبنمی نخریده ست ابروی تو را
گداز سعی دلیل است جستجوی تو را
شکست اینه، ایینه است روی تو را
ز دست لطف و عتابت در اتش و ابم
بهشت و دوزخ ماکرده اند خوی تو را
به هرطرف نگری، شوق، محو خودبینی ست
دکان اینه گرم است چارسوی تو را
به ترهات مده زحمت نفس زاهد
که ازاثر، نمکی نیست های وهوی تورا
ز خاک میکده سرمایه تیمم گیر
که هیچ معصیتی نشکندوضوی تورا
به چاک جیب سحر فکربخیه برباد است
گسسته اند چو شبنم ز هم رفوی تو را
چه لازم است کشی انتظار تیغ اجل
فشاراب بقا بس بودگلوی تو را
بود به جرم درستی شکست کار حباب
پری ست انکه تهی می کند سبوی تورا
غم شکنجه اوهام تا به کی خوردن
به رنگ ان همه نشکسته اند بوی تورا
زفرق تا قدم افسون حیرتی بیدل
کسی چه شرح دهد معنی نکوی تورا
مغتنم گیرید دامان دل اگاه را
محرمان لبریزیوسف دیده اند این چاه را
در دبستان طلب تعطیل مشق درد نیست
همچونال خامه در دل خشک مپسند اه را
زحمت شیب و شباب ازپیکرخالی مکش
محوگیر از خاطر این تصویر سال و ماه را
درخور هرکسوت اینجا تار و پود دیگر است
بر نوای نی متن ماسوره جولاه را
پند ناصح پر منغص کرد وقت می کشان
ازکجا اورد این خر نغمه جانکاه را
ناتوانی گر شفیع ما نگردد مشکل ست
عاجزان دارند یک سر زیر دندان کاه را
چاپلوسی در طبیعت چند پنهان داشتن
حیله اخر پوست بر تن می درد روباه را
تاگهر باشد، حباب، ارایش عزت مباد
از سر بی مغز بردارید تاج شاه را
می توان کردن بدی را هم به حرف نیک، نیک
از اثر خالی مدان خاصیت افواه را
مرگ هم زحمتکش هستی ست تاروز حساب
منزل ما جمع دارد پیچ وتاب راه را
کارها داریم بیش از رنج دنیا، چاره نیست
احتیاج است انکه رغبت می کند اکراه را
چون شرارم امتحان مدّ فرصت داغ کرد
یک گره میدان نبود این رشته کوتاه را
ای هوس شکرقناعت کن که استغنای فقر
بر سر ما چتر شاهی کرد برگ کاه را
یار غافل نیست بیدل لیک از شوق فضول
لغزش پا در هوای اشک دارد اه را
بدزدگردن بی مغز برفراخته را 
به وهم تیغ مفرسا نیام اخته را
در این بساط ندامت چو شمع نتوان کرد
قمارخانه امید رنگ باخته را
 به گردن دل فرصث شمار باید بست
 ستم ترانه گریال نانواخته را
 جهان پسث مقام عروج فطرت نیست
 نگون کنید علم های سرفراخته را
 تکلف من و مای خیال بسیار است
 نیاز خوب کن افسانه های ساخته را
 ز خلق گوشه گرفتن سلامت است اما
 خیال اگر بگذارد به خویش ساخته را
 فروتنی کن و تخفیف زیرد ستان باش
 که رنجهاست به گردن سر فراخته را
 تلاش ما چوسحرشبنم حیا پرداخت
 عرق شد اینه اخر نفس گداخته را
 حق است اینه، ا ینجا، خیال ما وتو چیست
 که دید سایه در افتاب تاخته را
 به طبع کارگه عشق اتش افتاده است 
 کسی چه اب زند اشیان فاخته را
چوسود اگربه فلک رفت گرد ما بیدل
 ز سجده نیست امان عجز خودشناخته را
عقبه ای دیگر نباشد روح از تن رسته را
نیست بیم سوختن دود زاتش جسته را
شکوه ازگردون دلیل تنگدستیهای ماست
ناله در پرواز باشد طایر پربسته را
انتظام عافیت از عالم کثرت مخواه
بی ثبات است اعتبار رنگ و بوگل دسته را
همچوسروازادگان را قیدالفت راستی ست
خط مسطر دام باشد مصرع برجسته را
از زبان چرب و نرم خلق دارم وحشی
کز دهان شیر نشناسم دهان بسته را
جوهر وارستگان مشکل اگر ماند نهان
راه در چشم است گرد بر زمین ننشسته را
از شکستن دل نمی افتد ز چشم اعتبار
کس نمی خواهد ته پا شیشه بشکسته را
موج چون با یکدگر جوشیدگوهرمی شود
دل توان گفتن نفسهای به هم پیوسته را
غنچه ها در بستر زخم جگر اسوده اند
ای نسیم اتش مزن دلهای الفت خسته را
باکلام ابدارت کی رسد لاف گهر
بیدل اینجا اعتباری نیست حرف بسته را
نیست باک از برق افت دل به افت بسته را
زخم خنجر فارغ از تشویش دارد دسته را
برنمی اید درشتی با ملایم طینتان
می شکافد نرمی مغز استخوان پسته را
خاک نتواند نهفتن جوهر اسرار تخم
طبع دون کی پاس داردنکته سربسته را
یأس کرد اخر سواد موج دریا روشنم
خواندم از مجموعه افاق نقش شسته را
نشئه را از شوخی خمیازه ساغر چه باک
نیست از زنجیرپروا ناله وارسته را
خصم عاجز را مدارا کن اگر روشندلی
می کشد شمع ازمژه خاربه پا بشکسته را
نسخه حسن انقدر روشن سوادافتاده است
کز تغافل می توان خواندن خط نارسته را
محوشد هستی وتشویش من وماکم نشد
شبهه بسیار است مضمون ز خاطرجسته را
تا زغفلت وارهی درفکرجمعیت مباش
تهمت خواب است مژگان بهم پیوسته را
دام راه دل نشد بیدل خم وپیچ نفس
پاس گوهر نیست ممکن رشته بگسسته را
قید هستی نیست مانع خاطرازاده را
در دل مینا برون گردی ست رنگ باده را
خوابناکان را نمی باشد تمیز روز و شب
ظلمت ونور است یکسان تن به غفلت داده را
ناتوانی مشق دردی کن که در دیوان عشق
نیست خطی جز دریدن نامه های ساده را
همچوگوهر سبحه یکدانه دل جمع کن
چند چون کف بر سر اب افکنی سجاده را
نیست سرو از بی بری ممنون احسان بهار
بار منت خم نسازدگردن ازاده را
اب در هر سرزمین دارد جدا خاصیتی
نشئه باشد مختلف در هر طبیعت باده را
اشک یأس الوده بود، از دیده بیرون ریختم
خاک بر سرکردم این طفل ندامت زاده را
هرکجا عبرت سواد خاک روشن می کند
خجلت کوری ست چشم از نقش پا نگشاده را
بی نفس گشتن طلسم راحت دل بوده است
موج منزل می زنم تا محوکردم جاده را
بیدل از تسلیم، ما هم صید دلهاکرده ایم
نسبتی، با زلف می باشد سر افتاده را
کو دماغ جهد، تن در خاکساری داده را
ناتوانی سخت افشرده ست نبض جاده را
وصل نتواند خمار حسرت دلها شکست
کم نسازد می کشی خمیازه جام باده را
از زبان خامشی تقریر من غافل مباش
جوهرتیغ است این موج به جا استاده را
نیست ممکن رنگ را با بوی گل امیختن
کم رسد گردکدورت دامن ازاده را
بی تکلف شعله جولان تمنای توایم
نقش پای ما به رنگ شمع سوزد جاده را
شوخی چشمت هم از مژگان توان دیداشکار
گردن مینا بود رگهای تاک این باده را
سینه صافی می کند ایینه را دام مثال
از قبول نقش نبود چاره لوح ساده را
موج درگوهر زاشوب تپشها ایمن است
نیست تشویش دگر در بند دل افتاده را
زندگی نذر فناکن از تلاش سوده باش
حفظ تاکی مشت خاری سوختن اماده را
ساز خسّت نیست بیدل بی درشتیهای طبع
کمتر افتد نرمی پستان زن نازاده را
گل بر رخت گشود نقاب کشیده را
ایینه اب داد ز روی تو دیده را
عمریست درسم از لب لعل خموش تست
یعنی شنیده ام سخن ناشنیده را
ماییم و حیرتی و سر راه انتظار
امید منقطع نشود دام چیده را
نتوان به وحشت از سر اسودگی گذشت
دام ره است گوش صدای رمیده را
خالی ست بزم صحبت ما ورنه در میان
فرصت کجاست اشک ز مژگان چکیده را
اندیشه فال وهم زد و عمر نام کرد
گرد رم به دام نفس واتپیده را
گرداب را نشد خس و خاشاک عیب پوش
مژگان ندوخت چاک گریبان دیده را
دردسر زبان مده از حرف نارسا
از خم برون میار می نارسیده را
در زیر چرخ یک مژه راحت طمع مدار
افت شناس سایه سقف خمیده را
کرد اب بی زبانی مینای بسملم
در موج خون صداست گلوی بریده را
خواری جزای پای ز دامن کشیدن است
دریاب اشک از مژه بیرون دویده را
تا زندگی ست عمر اقامت نصیب نیست
وحشت شکسته دامن صبح دمیده را
در دام اضطراب کشد عشق را هوس
ارام نیست اتش خاشاک دیده را
بیدل به دام سبحه محال است فکر صید
بی موج باده طایر رنگ پریده را
نیست با مژگان تعلق اشک وحشت پیشه را
دانه ما دام راه خوی داند ریشه را
عیش ترک خانمان از مردم ازاد پرس
کس نداند جزصدا قدرشکست شیشه را
می شود اسرار دل روشن زتحریک زبان
می دهداین برگ، بوی غنچه اندیشه را
کم ز هول مرگ نبود غلغل شور جهان
نعره شیراست مطرب مجلس این بیشه را
همت فرهاد ما را سرنگونی می کشد
ناخن خاریدن سرگر شمارد تیشه را
گر شود دشمن ملایم چشم لطف از وی مدار
مومیایی چاره ننماید شکست شیشه را
طبع را فیض خموشی می کند معنی شکار
نیست دامی جز تأمل وحشی اندیشه را
موج صهباگر به مستان زندگی بخشد رواست
از رگ تاک است میراث کرم این ریشه را
عشق بردارد اگر مهر از زبان عاجزان
ناله یک نی به اتش می دهد صد بیشه را
نوراین ایینه را جوهر نمی گردد حجاب
نیست مژگان سد ره چشم تماشاپیشه را
گر نباشد بی تمیزیها مال کار عشق
کوهکن برصورت شیرین نراند تیشه را
مفلسان را بیدل از مشق خموشی چاره نیست
تنگدستی باز می دارد ز قلقل شیشه را
بیاکه جام مروت دهیم حوصله را
به سایه کف پا پروریم ابله را
به وادیی که تعلق دلیل کوشش هاست
ز بار دل به زمین خفته گیر قافله را
ز صاحب امل ازادگی چه مکان است
درین بساط گرانخیزی است حامله را
ز انقلاب حوادث بزرگی ایمن نیست
به طبع کوه اثر افزونتر است زلزله را
محبت از من و تو رنگ امیتازگداخت
تری و اب سزاوار نیست فاصله را
به کج ادایی حسن تغافلت نازم
که یاد اوگله ناز می کندگله را
چوصبح یک دونفس مغتنم شمربیدل
مکن دلیل اقامت چو زاهدان چله را
از سپند ما که می یابد سراغ ناله را ؟
گرد پیشاهنگ کرد این کاروان دنباله را
 داغ حسرت سرمه گرداند به دلها ناله را
 برلب اواز شکسن نیست جام لاله را
 ما سیه بختان حباب گریه نومیدی ایم
 خانه بر اب است یک سر مردم بنگاله را
 عقل رنگ امیز،کی گردد حریف درد عشق
 خامه تصویرکی خواهدکشیدن ناله را
 عافیت سنجان طریق عشق کم پیموده اند
 دور می دارند ازین ره خانه جوی خاله را
 از ره تقلید نتوان بهره عزت گرفت 
 نشئه جمعیت گوهر نباشد ژاله را 
درتب عشقم سپندی گر نباشد گو مباش
از نفس بر روی اتش می نهم تبخاله را
 برق جولانی که ما را در دل اتش نشاند
 می کند داغ ازتحیر شعله جواله را
 کشته ان چشم مخمورم که مد سرمه اش
 تا سرکوی تغافل می کشد دنباله را
 شوخی حسنش برون است ازخط تسخیرخط
 پرتو مه می زند اتش کمند هاله را
 مکر زاهد ابلهان را سر خط درس ریاست
 سامری تعلیم باطل می کندگوساله را
 روح را از بندجسمانی گذشتن مشکل است
 هرگره، منزل بود درکوچه نی ناله را
 سوخت دل اما چراغ مدعا روشن نشد 
 در جگریارب چه اتش بود داغ لاله را 
ازدل خون بسته بیدل نشئه راحت مخواه
 باده جز خونابه نبود ساغر تبخاله را
کردم رقم به کلک نفس مد ناله را
دادم به باد شعله شوقت رساله را
از سرمه چشم شوخ تو تمکین پذیر نیست
نتوان به گرد، مانع رم شد غزاله را
از ره مروبه عیش شبستان این چمن
جز شمع کشته چیست به فانوس، لاله را
دل فرد باطل است خوشا جوش داغ عشق
تا بیدلی به ثبت رساند قباله را
کوگوش کز چکیدن خونم نواکشد
درکوچه های زخم غباری ست ناله را
هنگام شیب غافل از اسرار خودمباش
کیفیت رساست می دیر ساله را
عریانی توکسوت یکتایی است و بس
تا چند، بار دوش، نمایی دو شاله را
ناقص نبرد صرفه ز تقلیدکاملان
وضع گوهر طلسم گداز است ژاله را
ان شب که مه زسیرخطش اب داد چشم
گرداب بحر خجلت خود دید هاله را
خط پیش ازانکه با لب او اشنا شود
حیران سرمه ساخته چشم پیاله را
ازادگان زکلفت اسباب فارغند
نتوان نگاه داشت به زنجیر ناله را
مشت خسی ست پیکر موهوم ما ومن
وقف دهان شعله کنید این نواله را
رنگ رطوبت چمن دهربنگرید
کاندربغل سیاه شد ایینه لاله را
بیدل دلت هوای محبت گرفته است
شبنم خیال می کند این غنچه ژاله را
ساختم قانع دل از عافیت بیگانه را
برگ بیدی فرش کردم خانه دیوانه را
مطلبم از می پرستی تر دماغیها نبود
یک دو ساغر اب دادم گریه مستانه را
دل سپندگردش چشمی که یاد مستی ش
شعله جواله می سازد خط پیمانه را
التفات عشق اتش ریخت در بنیاد دل
سیل شد تردستی معمار این ویرانه را
تاکنم تمهید اغوشی دل از جا رفته است
درگشودن شهپر پرواز بود این خانه را
عالمی را انفعال وضع بیکاری گداخت
ناخن سرخاری دلها مگردان شانه را
هر سیندی گوش چندین بزم می مالد به هم
خوابناکان کاش از ما بشنوند افسانه را
حایل ان شمع یکتایی فضولیهای تست
از نظر بردار چون مژگان پر پروانه را
اگهی گر ریشه پرداز جهانی می شود
سیر این مزرع یکی صد می نماید دانه را
حق زنار وفا بیدل نمی گردد ادا
تا سلیمانی نسازی سنگ این بتخانه را
با بد ونیک است یک رنگ هوس ایینه را
نیست اظهار خلاف هیچکس ایینه را
 سرمه بینش جهان در چشم ماتاریک کرد
 شوخی جوهر بود در دیده خس ایینه را
 وقت عارف از دم هستی مکدر می شود
 چون سیاهی زیر می سازد نفس ایینه را
 پاک بینان از خم دام عقوبت ایمنند
 در نظربازی نمی گردد عسس ایینه را
 از تماشاگاه دل ما را سر پرواز نیست
 طوطی حیران ما داند قفس ایینه را
 حسن هرجا دست بیداد تجلی واکند
 نیست جز حیرت کسی، فریادرس ایینه را
 چیست حیرت تانگردد پرده ساز فغان
 جلوه ای داری که می ساز د جرس ایینه را
 دل ز نادانی عبث فال تجمل می زند
 زین چمن رنگی به روی کاربس ایینه را
 عالم اقبال محو پرده ادبار ماست
 صد هماگم کرده در بال مگس ایینه را 
خامشی ایینه دار معنی روشن دلی ست
 نیست بیدل چاره ازپاس نفس ایینه را
نیست با حسنت مجال گفتگو ایینه را
سرمه می ریزد نگاهت درگلو ایینه را
غیر جوهر در تماشای خط نو رسته ات
می کند صد ارزو دردل نموایینه را
خاتم فولاد را از رنگ گل بندد نگین
انکه با ان جلوه سازد روبروایینه را
صورت حالم پریشانتر ز جوش جوهر است
یادگیسوی که کرد اشفته گو ایینه را؟
گرچنین شرمت نگه را محومژگان می کند
رفته رفته می برد جوهرفروایینه را
تارسدداغی به کف صدشعله می بایدگداخت
یافت اسکندر به چندین جستجوایینه را
درتپشگاه تمنا بی کمالی نیست صبر
عرض جوهرشد شکست ارزوایینه را
دل اگر در جهدکوشد مفت احرام صفاست
هم به قدرصیقل است اب وضوایینه را
حسن و قبح ماست اینجا باعث رد و قبول
ورنه یک چشم است بر زشت ونکو ایینه را
راحت دل خواهی از عرض کمال ازاد باش
تا ز جوهر نشکنی در دیده مو ایینه را
صورت بی معنی هستی ندارد امتحان
عکس گل نظاره کن اما مبو ایینه را
صافی دل هم گریبان چاکی رازست و بس
کو هجوم زنگ تاگردد رفوایینه را
ای بسا دل کزتحیر خاک بر سرکرده است
کجا خاکستری یابی بجوایینه را
خاکساریهاست بیدل رونق اهل صفا
می کند خاکستر افزون ابرو ایینه را
جلوه او داد فرمان نگاه ایینه را
هاله کرد اخربه روی همچوماه ایینه را
منع پرواز خیالت درکف تدبیر نیست
ناکجا جوهر نهد بر دیدگاه ایینه را
از شکست رنگ عجز اندود ماغافل مباش
بشکند تمثال ما طرف کلاه ایینه را
بسکه ما ازادگان را از تعلق وحشت است
عکس ما چون اب داند قعر چاه ایینه را
امیتاز جلوه از ما حیرت اغوشان مخواه
دورگرد دیده می باشد نگاه ایینه را
فرش نادانی ست هرجااب ورنگ عشرتی ست
ساده لوحی داد عرض دستگاه ایینه را
گفتگو سیل بنای سینه صافی می شود
امتحانی می توان کردن به اه ایینه را
عرض هستی بر دل روشن غبار ماتم است
ازنفسها خانه می گردد سیاه ایینه را
این زمان ارباب جوهر دام تزویرند و بس
می توان دانست اب زیرکاه ایینه را
با صفای دل چه لازم اینقدر پرداختن
جلوه بی رنگی ست اینجانیست راه ایینه را
جز به جیب دل سراغ امن نتوان یافتن
چون نفس از هرزه گردی کن پناه ایینه را
بیدل اندر جلوه گاه حسن طاقت سوز اوست
جوهر حیرت زبان عذرخواه ایینه را
گه ازموی میان شهرت دهد نازک خیالی را
گهی از چین ابرو سکته خواند بیت عالی را
زبان حال خط دارد حدیث شکر لعلش
ازین طوطی توان اموختن شیرین مقالی را
ز نیرنگ حجابش غافلم لیک اینقدر دانم
که برق جلوه خواهد ساخت فانوس خیالی را
نسیم دامن اوگر وزد گاه خرامیدن
سحر بی پرده گردد غنچه تصویر قالی را
خیالی از دهان او نشانم می دهد اما
همان حکم عدم باشد اثرهای خیالی را
به هر نظاره حسنش شوخی رنگ دگردارد
تصور چون توان کردن جمال بی مثالی را
دل از خود می رود بگذارتا مست فغان باشد
جرس اخر به منزل می کندکم هرزه نالی را
قناعت پیشه ای هشدارکاین حرص غنادشمن
کمینگاه هوسها کرده وضع بی سوالی را
حباب باد پیمای تو وهمی در قفس دارد
توشمع هستی اندیشیده ای فانوس خالی را
همه گر عکس افاق است در ایینه جا دارد
بنازم دستگاه عالم بی انفعالی را
نیابی غیر شک از پرده های چشم ما بیدل
حریر ما به دل دارد هوای برشکالی را
مال کار نقصانهاست هر صاحب کمالی را
اگر ماهت کنند از دست نگذاری هلالی را
رمیدنها ز اوضاع جهان طرز دگر دارد
به وحشت پیش باید برد ازین صحرا غزالی را
به بقش نیک وبد روشندلان رادست رد نبود
کف ایینه می چیندگل بی انفعالی را
بساط گفتگو طی کن که در انجام کار اخر
به حکم خامشی پیچیدن است این فرش قالی را
وبال رنج پیری برنتابد صاحب جوهر
چنار اتش زند ناچار دلق کهنه سالی را
درین وادی که خاک است اعتبار جهل و دانشها
غباری بر هوادان قصر فطرتهای عالی را
به وحدتخانه دل غیر دل چیزی نمی گنجد
براین ایینه جز تهمت مدان نقش مثالی را
اگر خرسندی دل ابیار مزرعت باشد
چوتخم ابله نشو ونماکن پایمالی را
به چنگ اغنیا دامان فقر اسان نمی افتد
که چینی خاک گردد تا شود قابل سفالی را
چه امکان است بیدل منعم از غفلت برون اید
هجوم خواب خرگوش است یکسر شیر قالی را
ندیدم مهربان دلهای از انصاف خالی را
زحیرت برشکست رنگ بستم عجزنالی را
فروغ صبح رحمت طالع است ازروی خوشخویی
زچین برجبهه لعنت می کشد خط بد خصالی را
پر پرواز اتشخانه سوز عافیت باشد
زخاکستر طلب کن را؟ب افسرده بالی را
جهان درگرد پستی منظر جمعیتی دارد
ز عبرت مغربی کن طاق ایوان شمالی را
نظرها ذره خورشید حسنند، ای حیا رحمی
مگردان محرم ان جلوه اغوش نهالی را
عیان است ازشکست رنگ ما وضع پریشانی
چه لازم شانه کردن طره اشفته حالی را
خزان اندیشی از فیض بهارت بیخبر دارد
جنون تاراج مستقبل مگردان نقد حالی را
خمستان جنونم لیک ازشرم ضعیفیها
نیاز چشم مستی کرده ام بی اعتدالی را
تمیز خوب و زشت از فیض معنی باز می دارد
تماشا مشربی ایینه کن بی انفعالی را
به این خجلت که چشمم دوراز ان درخون نمی بارد
عرق خواهد دمانید از جبینم برشکالی را
سر بی مغز لوح مشق ناخن می سزد بیدل
توان طنبورکردن کاسه از باده خالی را
به هستی انقطاعی نیست از سر سرگرانی را
نفس باشد رگ خواب پریشان زندگانی را
 خوشارندی که چون صبح اندرین بازیچه عبرت
به هستی دست افشاندن کند دامن فشانی را
شررهای زمینگیرست هرسنگی که می بینی
تن اسانی فسردن می کند اتش عنانی را
عیار زر اگر می گردد از روی محک ظاهر
سواد فقر روشن می کند رنگ خزانی را
سراپایم تحیر در هجوم ریشه می گیرد
برارم گر ز دل چون دانه اسرار نهانی را
کسی را می رسد جمعیت معنی که چون کلکم
به خاموشی ادا سازد سخنهای زبانی را
نشستی عمرها حسرت کمین لفظ پردازی
زخون گشتن زمانی غازه شوحسن معانی را
چه غم دارم اگر زد برزمین چون سایه ام گردون
کز افتادن شکستی نیست رنگ ناتوانی را
لباس عارضی نبود حجاب جوهر ذاتی
اگر در تیغ باشد اب نگذارد روانی را
به سعی ناله و افغان غم دل کم نمی گردد
صدا مشکل بود ازکوه بردارد گرانی را
به رنگ شمع تدبیرگدازی در نظر دارم
چه سازم چاره دشوار است درداستخوانی را
شب هجران چه جویی طاقت صبر ازمن بیدل
که اهم می کند سنگ فلاخن سخت جانی را
عیش داند دل سرگشته پریشانی را
ناخدا باد بودکشتی توفانی را
اشک در غمکده دیده ندارد قیمت
از بن چاه برار این مه کنعانی را
عشق نبود به عمارتگری عقل شریک
سیل ازکف ندهد صنعت ویرانی را
ازخط و زلف بتان تازه دلیل است که حسن
کرده چتر بدن اسباب پریشانی را
بار یابی چو به خاک درصاحب نظران
چین دامان ادب کن خط پیشانی را
ریزش اشک ندامت ز سیه کاریهاست
لازم است ابر سیه قطره نیسانی را
زیرگردون نتوان غیرکثافت اندوخت
ناخن و موست رسا مردم زندانی را
لاف ازدگی از اهل فنا نازیباست
دامن چیده چه لازم تن عریانی را
جاهل از جمع کتب صاحب معنی نشود
نسبتی نیست به شیرازه سخندانی را
نفس سوخته باید به تپش روشن کرد
نیست شمع دگر این انجمن فانی را
نتوان یافت ازان جلوه بیرنگ سراغ
مگر ایینه کنی دیده قربانی را
بازگشتی نبود پای طلب را بیدل
سیل ما نشنود افسون پشیمانی را
فسون جاه عذر لنگ سازد پرفشانی را
به غلتانی رساند اب درگوهر روانی را
چوگل دروقت پیری می کشی خمیازه حسرت
مکن ای غنچه صرف خواب شبهای جوانی را
نباید راستی از چرخ کجرو ارزوکردن
مبادا با خدنگیها بدل سازی کمانی را
چه داری از وجود ای ذره غیر ازوهم پروازی
عدم باش و غنیمت دار خورشید اشیانی را
غرور و فتنه ها در سر سجود و عافیت در بر
زمین تا می توانی بود مپسند اسمانی را
شد از موج نفس روشن که بهرکشت امالت
ز مو باریکتر ابی ست جوی زندگانی را
لب زخمم به موج خون نمی دانم چه می گوید
مگرتیغ تو دریابد زبان بی زبانی را
سبکروحی چو رنگ عاشقان دارد غبار من
همه گر زر شوم بر خویش نپسندم گرانی را
چمن پرداز دیدرم ز حیرت چشم ان دارم
که چون طاووس در ایینه گیرم پرفشانی را
به مضمون کتاب عافیت تا وارسی بیدل
به رنگ سایه روشن کن سواد ناتوانی را
هرکجا نسخه کنند ان خط ریحانی را
نیست جز ناله کشیدن قلم مانی را
پیش از ان کز دم شمشیر تو نم بردارد
شست حیرت ورق دیده قربانی را
مطلب شوخی پرواز ز موج گهرم
به قفس کرده ام امید پرافشانی را
اشک ما صرف تبهکاری غفلت گردید
ریخت این ابر سیه جوهر نیسانی را
جاه با بندگی اب رخ دیگر دارد
عزت افزود ز زنار سلیمانی را
چشمم از جنبش مژگان به شمار نفس است
جلوه ات برد ازین اینه حیرانی را
دم تیغ تو و خورشید به یک چشم زدن
عرصه صبح کند دیده قربانی را
جمع گشتن دل ما را به تسلی نرساند
ازگهرکیست برد شیوه غلتانی را
خلق بروضع جنون محونظردرختن است
انقدر چاک مزن جامه عریانی را
هرکه را چشم درین بزم گشودند چو شمع
دید در نقش کف پا خط پیشانی را
برخط وزلف بتان غره عشقی بیدل
حسن فهمیده ای اجزای پریشانی را
نباشد یاد اسباب طرف وحشت گزینی را
شکست دامنم بر طاق نسیان ماند چینی را
ز احسان جفا تمهید گردون نیستم ایمن
که افغان کرد اگر برداشت از اهم حزینی را
محبت پیشه ای از نقش بی دردی تبراکن
همین داغ است اگر زیبنده باشد دلنشینی را
حسد تاکی تعصب چند اگر درد دلی داری
نیاز زاهدان بیخبرکن درد دینی را
درین گلشن چه لازم محو چندین رنگ وبوبودن
زمانی جلوه ایینه کن خلوت گزینی را
در اقران می شود ممتاز هرکس فطرتی دارد
بلندی نشئه صاحب دماغیهاست بینی را
شرر در سنگ برق خرمن مردم نمی گردد
مگراز چشمت اموزدکنون سحرافرینی را
ز دل برگشته مژگانت تغافل بسته پیمانت
تبسم چیده دامانت بنازم نازنینی را
خروش ناتوانی می تراود از شکست من
زبان سرمه الود است موی خویش چینی را
به کمتر سعی نقش از سنگ زایل می توان کردن
ولیکن چاره نتوان یافتن نقش جبینی را
نشاط اینجا بهار اینجا بهشت اینجا نگار اینجا
توکز خود غافلی صرف عدم کن دوربینی را
مجوتمکین عالی فطرت از دون همتان بیدل
ثبات رنگ انجم نیست گلهای زمینی را
ربود از بس خیال ساعد او هوش ماهی را
نمی باشد خبر از شور دریاگوش ماهی را
نفس دزدیدنم در شور امکان ریشه ها دارد
زبان با موج می جوشد لب خاموش ماهی را
ز دمسردی دوران کم نگرددگرمی دلها
فسردن مشکل است از اب دریا جوش ماهی را
حریصان را نباشد محنت از حمالی دنیا
گرانی کم رسد از بار درهم دوش ماهی را
به جای استخوان از پیکر اینجا تیر می روید
سراغ عافیت کو وضع جوشن پوش ماهی را
غریق وصلم و شوق کنار اواره ام دارد
تپیدن ناکجا وسعت دهد اغوش ماهی را
نصیحت کارگر نبود غریق عشق را بیدل
به دریا احتیاج در نباشدگوش ماهی را
اثر دور است ازین یاران حقوق اشنایی را
سر وگردن مگر ظاهرکند درد جدایی را
ز بی دردی جهان غافل بُوَد از عافیت بخشی
چه داند استخوان نشکسته قدر مومیایی را
کشاکشها نفس را ازتعلق برنمی ارد
ز هستی بگسلم کاین رشته دریابد رسایی را
زفکر ما و من جستن تلاشی تند می خواهد
مکن تکلیف طبع این مصرع زورازمایی را
نوایی نیست غیراز قلقل مینا درین محفل
نفس یک سر رهین شیشه سازان گشت نایی را
که می داند تعلق در چه غربال اوفتاد ابش
وداع دام هم درگریه می ارد رهایی را
به هرمحفل که باشی بی تحاشی چشم ولب مگشا
که تمکین تخته می خواهد دکان بی حیایی را
ندارد زندگی ننگی چو تشهیر خودارایی
بپوش از چشم مردم لکه رنگین قبایی را
طمع در عرض حاجت ذلتی دیگر نمی خواهد
گشاد چشم کرد ازکاسه مستغنی گدایی را
به هرجا پرفشان باشد نفر صید جنون دارد
نشان پوچ بسیار است این تیر هوایی را
طریق امن سرکن وضع بیکاری غنیمت دان
که خار از دور می بوسدکف پاک حنایی را
سجودی می برم چون سایه درهر دشت ودربیدل
جبین برداشت ازدوشم غم بی دست وپایی را
کو ذوق نگاهی که به هنگام تماشا
چون دیده گریبان درم از نام تماشا
چشمم به تمنای توگرداند نگاهی
گل کرد به صد رنگ خط جام تماشا
شد عمروبه راه طلبت چشم نبستم
قاصد مژه ام سوخت به پیغام تماشا
هشدارکه این منظر نیرنگ ندارد
غیر از مژه برداشتنت بام تماشا
تا اینه ات زنگ تغافل نزداید
هرگز به چراغی نرسد شام تماشا
چون شمع حضوری نشد ایینه هوشت
ناپخته عبث سوختی ای خام تماشا
زان حلقه عبرت که خم قامت پیری ست
داردکف خاک تو نهان دام تماشا
حرمانکده انجمن حال ندارد
صیدی به فراموشی ایام تماشا
فریادکه چشمی به تأمل نگشودیم
رفتیم ازین مرحله ناکام تماشا
مضمون جهان راچقدر قافیه تنگ است
یکسر مژه بستیم به احرام تماشا
مانند شرر توأم ازین غمکده گل کرد
اغاز نگاه من و انجام تماشا
بیدل به گشاد مژه زحمت نپسندی
منظور وفا نیست گل اندام تماشا
درین محفل که دارد شام بربند و سحر بگشا
معما جز تأمل نیست یک مژگان نظر بگشا
ندارد عبرت احوال دنیا فرصت اندیشی
گرت چشمی ست از مژگان گشودن پیشتر بگشا
به کار بسته ای دل اسمان عاجزتر است از ما
محیط از ناخنی دارد بگو عقد گهر بگشا
خرد از کلفت اسباب، ازادی نمی خواهد
مگر شور جنون گوید که دستارت ز سر بگشا
ز فیض صدق اگر دارد کلامت بوی اگاهی
به باد یک نفس چشم جهانی چون سحر بگشا
حدیث بی غرض شایسته ارشاد می باشد
سر این نامه تا خطش نگردیده ست تر بگشا
به ناموس حیا دامان دل نتوان رها کردن
تو نور شمع فانوسی همان در بیضه پر بگشا
اجابت پرور رحمت تلاش از کس نمی خواهد
به دست از دعا خالی، گریبان اثر بگشا
ز هر نقش قدم واکرده اند ایینه دیگر
مژه خم کن، ز رمز خلوت تحقیق، در بگشا
به عزم چاره غفلت ز مژگان کسب عبرت کن
رگ خوابی که بگشایی به چندین نیشتر بگشا
گشاد دل به چاک پیرهن صورت نمی بندد
ز بند این قبا واشو، گریبان دگر بگشا
خیال نازکی داری دل خود جمع کن بیدل
به جز هیچ از میان چیزی نمی یابی کمر بگشا
نرسیدی به فهم خود ره عزم دگرگشا
به جهانی که نیستی مژه بربند و درگشا
زگرانجانی ات مبادکه شود ناله منفعل
به جنون سپند زن پی منقار پرگشا
تپش خلق پیش وپس نه زعشق است نی هوس
شررکاغذ است و بس تو هم اندک نظرگشا
ز فسردن مکش تری به فسونهای عافیت
همه گر موج گوهری به رمیدن کمرگشا
به چه فرصت وفاکندگل تمکین فروشی ات
به تماشای چشمکی زه سنگ وشررگشا
سحر نشئه فطرتی ته خاک از چه غفلتی
نفسی صرف جوش کن ز خم چرخ سرگشا
هوس جوع و شهوتت شده دام مذلتت
اگر از نوع ادمی ز خود افسار خرگشا
ادب اموز محرمان لب خشکی است بی بیان
به محیط اشنا نه ای رگ موج گوهرگشا
ادبی تا تسلسلت نکند شیشه بی ملت
که به انداز قلقلت پریی هست پرگشا
دل ودستی نبسته ای به چه غم در شکسته ای
تو به راهت نشسته ای گره این است برگشا
اگر انشای بیدلت ز حلاوت نشان دهد
شقی از خامه طرح کن در مصر شکرگشا
اگر مردی در تسلیم زن راه طلب مگشا
ز هر مو احتیاجت گرکند فریاد لب مگشا
 خم شمشیر جرأت صرف ایجاد تواضع کن
به این ناخن همان جزعقده چین غضب مگشا 
خریداران همه سنگند معنیهای نازک را
زبان خواهی کشید اجناس بازار حلب مگشا
 ز علم عزت و خواری به مجهولی قناعت کن
تسلی برنمی اید معمای سبب مگشا
 به ننگ انفعالت رغبت دنیا نمی ارزد
زه بند قبایت بر فسون این جلب مگشا
 عدم گفتن کفایت می کند تا ادم و حوا
دگر ای هرزه درس وهم طو مار نسب مگشا
 بنای سرکشی چون اشک سرتا پا خلل دارد
علاج سیل افت کن سربند ادب مگشا
 ستم می پرورد اغوش گل از خار پروردن
زبانی راکزوکار درود اید به سب مگشا
 حضور نورت از دقت نگاهی ننگ می دارد
به رنگ چشم خفاش این گره جز پیش شب مگشا 
سبکروحی نیاید راست با وهم جسد بیدل
 طلسم بیضه تا نشکسته ای بال طرب مگشا
پیش توانگرمنشان، پهلوی لاغر مگشا
دست به هر دست مده، چشم به هردرمگشا
تا زیقینت به گمان، چشم نپوشند خسان
بند نقاب سحرت در صف شبپر مگشا
همت تمکین نظرت نیست کم ازموج گهر
جیب حیا تا ندری خاک شووپرمگشا
تا نفتد شمع صفت اتش غارت به سرت
در بر محفل ز میانت کمر زر مگشا
اب رخ کس نرود جز به تقاضای هوس
شیشه تهی گیر ز می یا لب ساغر مگشا
گر به خود افتد نگهت، پشم نداردکلهت
ننگ کلی تا نکشی در همه جا سرمگشا
لب به هم ار از من وما، وعظ و بیان پرمسرا
پشت ورخ این دو ورق ته کن و دفتر مگشا
ماتم هم در نظر است انجمن عبرت ما
چشمی اگر بازکنی بی مژه تر مگشا
ای نفست صبح ازل تا ابدت چیست جدل
یک سرت ز رشته بس است ان سر دیگرمگشا
بیدل از ایینه ما غیر ادب گل نکند
خون تحیر به خیال از رگ جوهر مگشا
در بی زری ز جبهه اخلاق چین گشا
هرچند استین گره ارد جبین گشا
از سایلان، دریغ نشاید تبسمت
گیرم کفت تهی ست، لب افرین گشا
اب حیات جوی جسد جوهر سخاست
راه تراوشی چو ظروف گلین گشا
منعم اگر به تنگی خلق است نا زجاه
چین دارتر ز نقش نگین استین گشا
گر لذت از مال حلاوت نبرده ای
باری ز اشک شمع سر انگبین گشا
افسانه های بیژن و رستم به طاق نه
گر مرد قدرتی دلت از بندکین گشا
حیف است طبع مرد زغیبت قفا خورد
یاران حذرکنید ز حیز سرین گشا
باغ و بهار بسته سیر تغافلی ست
مژگان به هم نه و نظر دوربین گشا
ازنقب سنگ، نقش نگین فتح باب یافت
ای نامجوتو هم ره زبرزمین گشا
تحقیق هر قدر دهدت مهلت نفس
گوهر به سوزن نگه واپسین گشا
بیدل به هرچه عزم کنی وصل مقصد است
اینجا نشانه هاست، تو شست ازکمین گشا
تجدید سحرکاری ست در جلوه زار عنقا
صدگردش است و یک گل رنگ بهار عنقا
هرچند نوبهاریم یا جوش لاله زاریم
باغ دگر نداریم غیر ازکنار عنقا
سطری نخواند فطرت ز درسگاه تحقیق
تقویمها کهن کرد امسال و پار عنقا
ایینه جزتحیر اینجا چه نقش بندد
از رنگ شرم دارد صورت نگار عنقا
تسلیم عشق بودن مفت است هرچه باشد
ما را چه کار وکو بار درکار و بار عنقا
شهرت پرستی وهم تا چند باید اینجا
نقش نگین رهاکن ای نامدار عنقا
هم صحبتیم و ما را ازیکدگر خبر نیست
عنقا چه وانمایدگر شد دچار عنقا
نایابی مطالب معدوم کرد ما را
دیگرکسی چه یابد در انتظار عنقا
مرگ است اخرکار عبرت نمای هستی
غیر از عدم که خندد بر روزگار عنقا
زیرپرندگردون، رسواست خلق مجنون
عریانی که پوشد این جامه وار عنقا
گفتیم بی نشانی رنگی به جلوه ارد
ما را نمود بر ما ایینه دار عنقا
در خاکدان عبرت غیر از نفس چه داریم
پر روشناست بیدل شمع مزار عنقا
ما رشته سازیم مپرس از ادب ما
صد نغمه سرودیم ونشد بازلب ما
چون مردمک، ایینه جمعیت نوریم
در دایره صبح نشسته ست شب ما
بیتابی دل اتش سودای که دارد
تبخال به خورشید رسانده ست تب ما
هستی چوعدم زین من و ما هیچ ندارد
بی نشئه بلند است دم؟غ طرب ما
ابرام تک و تاز غباریم درین دشت
جانی که نداریم چه؟د به لب ما
چون ذره پراکندگی انشای ظهوریم
جزما نقطی کوک؟ر د منتخب ما
تا معنی اسرار پری فاش توان خواند
مکتوب به کهسار؟رید زحلب ما
گمگشته تحقیق خود اواره وهم است
ما را بگذارید به درد طلب ما
نی قابل عجزیم نه مقبول تعین
ازننگ به ادم که رساند نسب ما
پیداست که جز صورت عنقا چه نماید
ایینه ندارد دل بیدل لقب ما
پرکرده جرو لایتجزاکتاب ما
در انتظار نقطه کم است انتخاب ما
 هردم زدن به وهم دگر غوطه می زنیم
توفا ن ندارد افت موج سراب ما
 گردی دگر بلند نمی گردد از نفس
تعمیر می رمد ز بنای خراب ما
 فانوس جسم شمع هزار انجمن بلاست
مستی بروون شیشه ندارد شراب ما
 ایجاد ظرف کم چقدر ننگ فطرت است
تر شد جبین بحرروضع حباب ما
 قسمت ز تشنه گامی گوهرکباب شد
 در بحر نیز دست زنم شست ا ب ما
 بر ما ستیزه در حق خود ظلم کردن است
اتش، تأملی که نگرید کباب ما
 صید افکن از غرور نگاهی نکرد حیف
شد خاک بر زمین سر دور از رکاب ما
 صد دشت ماند ذره ما ان سوی خیال
 اه از سیاهیی که نکرد افتاب ما
زین قیل و قال در نفس واپسین گم است 
خاموشی که می دهد اخر جواب ما
اسوده ایم لیک همان پایمال وهم
 مانند سایه زیر سیاهی است خواب ما
 صد چرخ زد سپهر و زما نیستی نبرد 
 صفر دگرتونیزفرا برحساب ما 
عمر شراروبرق به فرصت نمی کشد
 بیدل گذشته گیر درنگ از شتاب ما
سطر یقین به حک داد تکرار بی حد ما
این دشت جاده گم کرد از رفت و امد ما
افسرد شمع امید در چین دامن شب
یک استین نمالید ان صبح ساعد ما
شاید به پایبوسی نازیم بعد مردن
غیر از حنا مکارید در خاک مشهد ما
در دیر بوالفضولیم در کعبه ناقبولیم
یا رب شکست دل چند محراب معبد ما
هرجا به خود رسیدیم زین بیشتر ندیدیم
که اثار مقصد از ما می جست مقصد ما
تجدید رنج هستی بر یک وتیره نگذاشت
شغل فنای ما شد عیش مجدد ما
افراط ناقبولی بر خاک ابرو چید
مغز جهات گردید از شش طرف رد ما
سیر محیط خواهی بر موج و کف نظر کن
مطلق دگر چه دارد غیر از مقیّد ما
گفتیم از چه دانش سبقت کنیم بر خلق
تعلیم هیچ بودن فرمود موبد ما
هرچند سر براریم رعنایی ای نداریم
انگشت زینهاریم خط می کشد قد ما
چون شخص سایه بیدل صدر بساط عجزیم
تعظیم برنخیزد از روی مسند ما
ان پری گویند شب خندید بر فریاد ما
ای فراموشی تو شاید داده باشی یاد ما
 بس که در پروازگرد جستجوها ریختیم
 گشت زیر بال پنهان خانه صیاد ما
 جان کنی ها در قفای ارزو پر می فشاند
 با شرار تیشه رفت از بیستون فرهاد ما
 ازعدم ناجسته کرکرده ست گوش عالمی
 شور نشنیدن صدای بیضه فولاد ما
 چشم باید بست وگلگشت حضورشرم کرد
 غنچه می خندد بهار عالم ایجاد ما
 شمع سان عمریست احرام گدازی بسته ایم
 نیست درپهلو به غیر از پهلوی مازاد ما
 خجلت تصویر عنقا تاکجا بایدکشید
 با صدف گم گشت رنگ خامه بهزاد ما
 نقش پا در هیچ صورت پایه عزت ندید
 سایه هم خشت هوس کم چید بربنیاد ما
 باهمه کثرت شماری غیر وحدت باطلست
 یک یک امد بر زبان از صدهزار اعداد ما
 هیچ کس برشمع دراتش زدن رحمی نکرد 
 از ازل بر حال ما می گرید استعداد ما
پاس اسرار محبت داشتن اسان نبود
 گنج ویران کرد بیدل خانه اباد ما 
بحرمی پیچد به موج از اشک غم پرورد ما
چرخ می گردد دوتا در فکر بار درد ما
 گر به میدان ریاضت کهربا دعوی کند
 کاه گیرد در دهن از شرم رنگ زرد ما
 دور نبود گرکمان صید دلها زه کند
 هم ادای ابروی نازی ست بیت فرد ما
 می دهد بوی گریبان سحر موج نسیم
 می توان دانست حال دل ز اه سرد ما
 هم چو نی در هر نفست دایم نقد ناله ای
 ای هوس غافل مباش ازگنج باد اورد ما
 ما سبکر وحان ز قید ششدر تن فارغیم
 مهره ازاد دل دارد بساط نرد ما
 گر دهد صدبارگردون خاک عالم را به باد
 بشکنداشفتگی رنگی به روی گرد ما
 دوش با تیغ تبسم رفتی از بزم و هنوز
 شور بیرون می دهد زخم نمک پرورد ما
 در سواد حیرت از یاد جمالت بیخودیم
 روز وشب خواب سحر دارد دل شبگرد ما
نیست بیدل جزنوای قلقل مینای من
 هیچکس درمحفل خونین دلان همدرد ما
حیرت حسنی است در طبع نگه پرورد ما
ششجهت ایینه بالدگر فشانی گرد ما
مفت موهومی ست گر ما نام هستی می بریم
چون سحرگرد نفس بوده ست ره اورد ما
ما به هستی از عدم پر بی بضاعت امدیم
باختن رنگی ندارد در بساط نرد ما
یک تأمل چون نفس بر اینه پیچیده ایم
حیرت محضیم و بس گر واشکافی گرد ما
دفتر ما هرزه تازان سخت بی شیرازه است
کو حیا تا نم کشد خاک بیابانگرد ما
چون سحر بیهوده از حسرت نفسها سوختیم
اتشی روشن نشداخرزاه سردما
نسخه وحشت سواد چشم اهو خواندهایم
گر سیه گردد سراپا نیست باطل فرد ما
شعله راخاکستر خودهم کم ازشمشیر نیست
به که گیرد عبرت از ما دشمن نامرد ما
چون جرس عمری تپیدیم وز هم نگداختیم
سخت جانی چند نالد بر دل بی درد ما
بیدل اقبال ضعیفیهای ما پوشیده نیست
افتاب عالم عجزست رنگ زرد ما
زگفت وگو نیامد صید جمعیت به بند ما
مگر ازسعی خاموشی نفس گیردکمندما
اگر از خاک ره تاسایه فرقی می توان کردن
جز این مقدار نتوان یافت از پست و بلند ما
ز سیر برق تازان شرر جولان چه می پرسی
که بود از خودگذشتن اولین گام سمند ما
توخواهی پردهرنگین سازخواهی چهره گلگون کن
به هراتش که باشد سوختن دارد سپند ما
از ان چشم عتاب الود ذوق زندگانی کو
غم بادام تلخی برد شیرینی ز قند ما
ز جوش باده می باید سراغ نشئه پرسیدن
همان نیرنگ بیچونی ست عرض چون و چندما
اگر تا صانع از مصنوع راهی می توان بردن
چرا دربند نقش ما نباشد نقشبند ما
چوشمع از جستجورفتیم تا سر منزل داغی
تلاش نقش پایی داشت شبگیر بلند ما
نگاه عبرتیم اما درین صحرای بیحاصل
حریف صیدگیرایی نمی گرددکمند ما
نگردد هیچ کافر محو افسون غلط بینی
غبار خویش شد در جلوه گاهت چشم بند ما
جهان توفان رنگ و دل همان مشتاق بیرنگی 
چه سازد جلوه با ایینه مشکل پسند ما
کمین ناله ای داریم درگرد عدم بیدل
ز خاکستر صدای رفته می جوید سپند ما
بی ثمری حصار شد در چمن امید ما
طره امن شانه زد سایه برگ بید ما
اینه داری فنا ناز هوس نمی کشد
خط به رقم کشیده اند از ورق سفید ما
دردسر جهان رنگ درخور دانش است و بس
نیست به کسب عافیت غیرجنون مفید ما
دعوی احتیاج پوچ خجلت سعی کس مباد
قفل جهان بی دری زنگ زد ازکلید ما
عبرت چشم بسملیم، پرده فقر ما مدر
استر است ابره خلعت روز عید ما
گر فکند تبسمت گل به مزار عاشقان
بال سحرکشد نفس ازکفن شهید ما
نیست چو التفات دل میکده تعلقی
ابله پایی نفس شد قدح نبید ما
ربشه تخم وحدتیم از تک وپوی مامپرس
صرف هزار جاده است منزل ناپدید ما
خاک مزار عبرتیم، پرده ساز غیرتیم
زخمه به برق می زند ممتحن نشید ما
بیدل ازین کف غبارکز دل خاک جسته ایم
پرده در تحیر است، گفت تو و شنید ما
لغزشی خورده ز پا تا سر ما
خنده دارد خط بی مسطر ما
ذره پر منفعل اظهار است
کو هیولا وکجا پیکر ما
می نهد بر خط زنهار انگشت
موی چینی زتن لاغرما
خنده زن شمع ازبن بزم گذشت
گل بچینید ز خاکستر ما
جهد ازایینه ما زنگ نبرد
منفعل شدکف روشنگر ما
خواب ما زبر سیاهی ببالد
سایه افکند به سر بستر ما
عمرها شدکه عرق می گرییم
شرم حسنی است به چشم ترما
حیف همت که زمانی چوحباب
صدف بحر نشدگوهر ما
چهره زرد، شکنها اندوخت
سکه زد ضعف کنون بر زرما
عجز طومار طلبها طی کرد
مهر شد ابله بر دفتر ما
شمع حرمانکده بیکسی ام
پا مگر دست نهد برسرما
رنگ پرواز ندیدیم به خواب
بالش نازکه دارد پر ما
علت بی بصری را چه علاج
نگهی داشت تغافلگر ما
نیست پیراهن دیگر بیدل
غیر عریانی ما در بر ما
نیست خاکسترما شعله صفت بسترما
رنگ ارام برون تاخته ازپیکر ما
ناله ها در شکن دام خموشی داریم
خفته پرواز در اغوش شکست پر ما
اشک شمعیم که از خجلت اظهار نیاز
با عرق می چکد از جبهه خودگوهر ما
معنی ابله بسته به خون جگریم
بی تأمل نگذشته ست کسی از سر ما
بسکه مخمور تمنای تو رفتیم به خاک
گل خمیازه توان چید ز خاکستر ما
بی جمالت به لباس مژه اشک الود
می کند روز سیه گریه به چشم ترما
در مقامی که سخن اینه پرداز دل است
چون خموشی نفس سوخته شد جوهرما
معنی سرخط پیشانی ما نتوان خواند
چون شررگم شده در سنگ پی اختر ما
کینه ما اثر جنبش مژگان دارد
نخلیده ست مگر در دل خود نشتر ما
یک قلم نسخه وارستگی اینه ایم
هیچ نقشی نبرد سادگی از دفتر ما
همه جا عرض سبکروحی شبنم داریم
دل سنگین نشود همچوگوهر لنگر ما
حاصل جام امل نشئه ازادی نیست
تا قفس می رسد اندیشه مشت پر ما
بسکه جان سختی ما اینه خجلت بود
هرکه شد اب ز درد تو، گذشت ازسر ما
بیدل ازهمت مخمور می عشق مپرس
بی گداز دو جهان پر نشود ساغر ما
اخر به لو ح ا ینه اعتبار ما
چیزی نوشتنی ست به خط غبار ما
بزم از دل گداخته لبریز می شود
مینا اگر کنند ز سنگ مزار ما
اتش به دامن است کف دست بی بران
راحت مجو ز سایه برگ چنار ما
ما و سراغ مطلب دیگر چه ممکن است
در چشم ما شکست ضعیفی غبار ما
نقش قدم ز خاک نشینان حیرت است
امید نیست واسطه انتظار ما
تمثال ما همان نفس واپسین بس ست
ایینه هر نفس ننمایی دچار ما
تمکین به سازخنده مواسا نمی کند
از کبک می رمد چو صدا کوهسار ما
غیرت ز بس که حوصله سامان شرم بود
خمیازه هم قدح نکشید از خمار ما
رنگ بهار، خون شهید از حنا گذشت
این گل که کرد تحفه دست نگار ما
چون شمع قانع ایم به یک داغ از این چمن
گل بر هزار شاخ نبندد بهار ما
سر برنداشتیم ز تسلیم عاجزی
زانو شکست اینه اختیار ما
ای بی خودی بیا که زمانی ز خود رویم
جز ما دگر که نامه رساند به یار ما
گفتم به دل : زمانه چه دارد ز گیرودار
خندید و گفت : انچه نیاید به کار ما
بی مدعا ستمکش حیرانی خودیم
بیدل به دوش کس نتوان بست بار ما
خارج اهنگی ندارد سبحه و زنار ما
می دود مرکز همان سر بر خط پرگار ما
از ادب پروردگان یاد تمکین توایم
موی چینی می فروشد ناله درکهسار ما
سعی ماچون شمع بیتاب هوای نیستی ست
تا پر رنگی ست از خود می کند منقار ما
گرهمه مخمل شودخواب بهار اینجاتراست
سایه گل پر عرق ریزست درگلزار ما
تا نگه رنگ تأمل باخت پروازیم و بس
چون سحر تاکی شودشبنم قفس بردارما
بوی گل مفت تأمل هاست گر وامی رسی
نبض واری در نفس پر می زند بیمار ما
ذره ایم از خجلت سامان موهومی مپرس
اندک هرچیز دارد خنده بر بسیار ما
شهرت رسوایی ماچون سحرپوشیده نیست
گل ز جیب چاک می بندند بر دستار ما
از ازل اشفتگی بنیاد تعمیر دلیم
موی مجنون چیدن است از سایه دیوارما
یأس پیری قطع کرد از ما امید زندگی
بسکه خم گشتیم افتاد از سر ما بار ما
همچوعکس اب تشویش ازبنای ما نرفت
مرتعش بوده ست گویی پنجه معمار ما
در خور هرسطر بیدل باید ازخود رفتنی
جاده ها بسته ست بر سر قاصد از طومار ما
سخت موهوم است نقش پرده اظهار ما
حیرت است ایینه دار پشت و روی کار ما
چون نگه در خانه چشم خیال افتاده ایم
سایه مژگان تصور کن در و دیوار ما
ریزش خون تمنا، گل فروشی های رنگ
پرفشانی های حیرت بلبل گلزار ما
ناله در پرواز دارد کوشش ما چون سپند
کز گداز بال و پر وا می شود منقار ما
چون شرر وحشت قماشان دکان فرصتیم
چیدن دامان رواج گرمی بازار ما
شمع محفل در گشاد چشم دارد سوختن
فرق حیران است در اقبال تا ادبار ما
با همه یأس اعتماد عافیت بر بی خودی ست
ناکجا در خواب غلتد دیده بیدار ما
قطره سامانیم اما موج دریای کرم
دارد ا غوشی که اسان می کند دشوار ما
غربت هستی گوارا بر امید نیستی ست
اه ازان روزی که انجا هم نباشد بار ما
همه عمر با تو قدح زدیم و نرفت رنج خمارما
چه قیامتی که نمی رسی زکنار ما به کنار ما
چو غبار ناله به نیستان نزدیم گامی از امتحان
که ز خودگذشتن مانشد به هزارکوچه دچارما
چقدر ز خجلت مدعا زده ایم بر اثر غنا
که چورنگ دامن خاک هم نگرفت خون شکارما
همه را به عالم بخودی قدحی ست از می عافیت
سر و برگ گردش رنگ ببین چه خطی کشد به حصار ما
دل ناتوان به کجا برد الم تردد عاجزی
که چو سبحه هرقدم اوفتد به هزار ابله کار ما
به سواد نسخه نیستی نرسید مشق تأملت
قلمی به خاک سیاه زن بنویس خط غبار ما
صف رنگ لاله بهم شکن، می جام گل به زمین فکن
به بهار دامن ناز زن ز حنای دست نگار ما
به رکاب عشرت پرفشان نزدیم دست تظلمی
به غبار می رود ارزو نکشیده دامن یار ما
نه به دامنی ز حیا رسد نه به دستگاه دعا رسد
چورسد به نسبت پا رسدکف دست ابله دار ما
چو خوش است عمر سبک عنان گذرد ز ما و من انچنان
که چو صبح در دم امتحان نفتد بر اینه بار ما
چمن طبیعت بیدلم ادب ابیار شکفتگی
زده است ساغررنگ وبو به دماغ غنچه بهار ما
چون سروکلفتی چند پیچیده اند بر ما
بار دگر نداریم دل چیده اند بر ما
بریک نفس نشاید تکلیف صد فغان بست
نی های این نیستان نالیده اند بر ما
چون گوهر از چه جرأت زین ورطه سربراریم
امواج استینها مالیده اند بر ما
در عرصه گاه عبرت چون رنگ امتحانیم
هرجاست دست و تیغی یازیده اند بر ما
ای دانه چند نالی از اسیای گردون
ما را ته زمین هم ساییده اند بر ما
انسان نشان طعن است درکارگاه ابرام
عالم سریشمی کرد چسبیده اند بر ما
جاه از شکست چینی بر فقر غالب افتاد
یاران ز سایه مو چربیده اند بر ما
تاجبهه نقش پانیست زحمت ز ماجدانیست
اخر چوگردن شمع سر دیده اند بر ما
صبح جنون بهاریم رسوای اعتباریم
چاک قبای امکان پوشیده اند بر ما
نومیدی از دو عالم افسونگر تسلی ست
روغن ز سودن دست مالیده اند بر ما
ایینه یقینیم اما به ملک اوهام
گرد هزار تمثال پاشیده اند بر ما
در خرقه گدایان جز شرم نیست چیزی
بهر چه این سگی چند غریده اند بر ما
بیدل چه سحرکاری ست کاین زاهدان خودبین
ایینه در مقابل خندیده اند بر ما
رنگ شوخی نیست درطبع ادب تخمیر ما
حلقه می سازد صدا را نسبت زنجیر ما
مزرع بیحاصل جسم ابیار عیش نیست
ناله بایدکاشتن در خاک دامنگیر ما
بی سبب چون سایه پامال دوعالم عبرتیم
خواب کوتا مخملی بافد به خود تعبیر ما
نسخه جمعیت دل گر به این اشفتگی ست
نیست ممکن لب به هم اوردن ازتقریر ما
سطری ازمشق دبستان جنون اشفته نیست
بر خط پرگار نازد حلقه زنجیر ما
صبح از وهم نفس گر بگذردشبنم کجاست
غیر شرم اعتبار، ابی ندارد شیر ما
اخر از ناراستی با دورگردون ساختیم
بسکه کج بود، ازکمان بیرون نیامد تیر ما
ارزوها در طلسم لاغری می پرورد
خانه صیاد یعنی پهلوی نخجیر ما
انتظار رنگهای رفته می باید کشید
خامه نقاش مژگان ریخت درتصویر ما
حسرت منزل جنون ایجادچندین جستجوست
شام گردد صبح تاکوته شود شبگیر ما
در بنای رنگ ماگردشکست امروز نیست
ابروی معمار چینی داشت در تعمیر ما
عبرت انشابود بیدل نسخه ایجادشمع
از جبین بر نقش پا زد سر خط تقدیر ما
نغمه رنگ افتاده نقش بی نشان تأثیر ما
مطربی کوکز سر ناخن کشد تصویر ما
سرمه تفسیر حیا عنوان کتاب عبرتیم
تهمت تقریرنتوان بست برتحریر ما
قبل و بعد عالم تجدید، تجدید است و بس
نیست تقدیمی که بیشی جوید ازتأخیر ما
از شرار سنگ نتوان بست نام روشنی
رنگ شب درد چراغ خانه دلگیر ما
ای فلک بر اه ما چندین میفشان دست رد
کزکمانت ناگهان زه بگسلاند تیر ما
از خروش اباد توفان جنون جو شیده ایم
بی صدا نقاش هم مشکل کشد زنجیر ما
شرم هستی عالمی را در عرق خوابانده است
یک گره دارد چو شبنم رشته تسخیر ما
از طلسم خاک اگرگردی دمد افشانده گیر
کرد پیش از خواب دیدن خواب ما تعبیر ما
پای در دامان ناز از خویش می باید رمید
سایه مژگان صیادی ست بر نخجیر ما
خاک بی ابیم اما شرم معمار قضا
تا نمی در جبهه دارد نیست بی تعمیر ما
کشته خاصیت شمشیر بیداد توایم
رنگ تا باقی ست خون می ریزد ازتصویر ما
بیدل افلاس ابروی مرد می ریزد به خاک
بی نیامی برد اخر جوهر از شمشیر ما
چه ممکن است که راحت سری براورد از ما
مگر نفس رود و دیگری براورد از ما
به عرصه دو نفس انقلاب فرصت هستی
گمان نبودکه دل لشکری براورد از ما
چو رنگ عهده ناموس وحشتیم به گردن
ز خوبش هرکه براید پری براورد از ما
شرارکاغذ اگر در خیال بال گشاید
جنون به حکم وفا مجمری براورد ازما
دماغ ما سر غواصی محیط ندارد
بس است ضبط نفس گوهری براورد از ما
فلک ز صبح قیامت فکنده شور به عالم
مباد پنبه گوش کری براورد از ما
فسرده ایم به زندان عقل چاره محال است
جنون مگرکه قیامت گری براورد از ما
به رنگ غنچه نداریم برگ عشرت دیگر
شکست شیشه مگر ساغری براورد از ما
بهار بیخودی افسوس گل نکرد زمانی
که رنگ رفته چمن پیکری براورد از ما
در انتظار رهایی نشسته ایم که شاید
به روی ما مژه بستن دری براورد ازما
چو بیدلیم همه ناگزیر نامه سیاهی
جبین مگربه عرق کوثری براورد ازما
هرجا روی ای ناله سلامی ببر ازما
یادش دل ما برد به جای دگر از ما
امید حریف نفس سست عنان نیست
ما را برسانید به او پیشتر از ما
دل را فلک اخر به گدازی نپسندید
هیهات چه برسنگ زد این شیشه گراز ما
تاکی هوس اواره پرواز توان زیست
یارب که جداکرد سر زیر پر از ما؟
ایینه به بر غافل از ان جلوه دمیدیم
جز ما نتوان یافت کسی را بتر از ما
بی پردگی ایینه اثار غنا نیست
عریانی ما برد کلا ه وکمر از ما
گوهر ز قناعت گره طبع محیط است
ازکس دل پر نیست فلک را مگر از ما
کس اینه بر طاق تغافل نپسندد
از خود نگرفتی خبر ای بیخبر از ما
ما را ز درت جرأت دوری چه خیال است
صد مرحله دوراست درین ره جگراز ما
تا حشر درین بزم محال است توان برد
خلوت زتو و عالم بیرون در از ما
عمری ست وفا ممتحن ناز و نیاز است
نی تیغ ز دست تو جدا شد نه سر از ما
زحمتکش وهمیم چه ادبار و چه اقبال
بیدل نتوان گفت شب از ما سحر از ما
چون صبح مجو طاقت ازارکس از ما
کم نیست که ما را به درارد نفس ازما
ما قافله بی نفس موج سرابیم
چندین عدم ان سوست صدای جرس ازما
مردیم به ضبط نفس ولب نگشودیم
تا بوی تظلم نبرد دادرس از ما
عمری ست دراین انجمن ازضعف دوتاییم
خلخال رسانید به پای مگس از ما
همت نزندگل به سر ناز فضولی
رنگ اینه بشکست به روی هوس ازما
پر ناکس ازین مزرعه یأس دمیدیم
بر چشم توقع مگذارید خس از ما
درگرد خیال تو سراغی است وگرنه
چیزی دگر از ما نتوان یافت پس از ما
رنگ اینه الفت گل هیچ نپرداخت
قانع به دل چاک شد اخر قفس از ما
ما را ننشانیدکسی بر سر رهش
بیدل تو پذیری مگر این ملتمس از ما
دل می رود و نیست کسی دادرس ما
از قافله دور است خروش جرس ما
هم مشرب اوضاع گرفتاری صبحیم
پرواز به منظر نرسد از قفس ما
بر هیچ کس افسانه امید نخواندیم
عمری ست همان بیکسی ماست کس ما
ما هیچکسان ناز چه اقبال فروشیم
تقدیر عرق کرد به حشر مگس ما
خاریم ولی در هوس اباد تعین
بر دیده دریا مژه چیده ست خس ما
ما و سخن ازکینه فروزی، چه خیال است
ایینه نداده ست به اتش نفس ما
بر فرصت خام ان همه دکان نتوان چید
مهمان دماغ است می زودرس ما
مکتوب وفا مشعر امید نگاهی ست
واکن مژه تا خوانده شود ملتمس ما
بیدل به جنون امل ازپا ننشستیم
کاش ابله گیرد سر راه هوس ما
تا بوی گل به رنگ ندوزد لباس ما
عریان گذشت زین چمن امید ویاس ما
دل داشت دستگاه دو عالم ولی چه سود
با ما نساخت اینه خودشناس ما
خاکی و سایه ای همه جا فرش کرده ایم
در خانه ای که نیست همین بس پلاس ما
ایینه سراب خیالیم چاره نیست
چسزی نموده اند به چشم قیاس ما
یاران غنیمتیم به هم زین دو دم وقاق
ما شخص فرصتیم بدارند پاس ما
پهلو زدن ز پنبه براتش قیامت است
هرخشک مغزنیست حریف مساس ما
غیرت نشان پلنگ سواد تجردیم
دل هم رمیده است ز ما از هراس ما
تکلیف بی نشانی عشق از هوس جداست
یارب قبول کس نشود التماس ما
از ششجهت ترانه عنقا شنیدنی ست
کز بام و منظر دگر افتاد طاس ما
از شبنم سحر سبق شرم برده ایم
هستی عرق شد از نفس ناسپاس ما
ایینه دلیم کدورت نصیب ماست
کز تاب فرصت نفس است اقتباس ما
مردیم وخاک ما به هواگرد می کند
بی ربطیی که داشت نرفت از حواس ما
جز زیر پا چو ابله خشتی نچید ه ایم
دیگرکدام قصر و چه طاق و اساس ما
خال زیاد فرض کن و نرد وهم باز
بر هیچ تخته ای نفتاده ست طاس ما
صد سال رفت تا به قد خم رسیده ایم
بیدل چه خوشه هاکه نشد نذر داس ما
اینقدر نقشی که گل کرد از نهان و فاش ما
صرف رنگی داشت بیرون صدف نقاش ما
جمع دار از امتحان جیب عریانی دلت
دست ما خالی ترست از کیسه قلا ش ما
زین سلیمانی که دارد دستگاه اعتبار
بر هوا یکسر نفس می گسترد فراش ما
گرد عبرت در مزار یأس می باشد کفن
چشم پوشیدن مگر از ما برد نباش ما
محو دیداریم اما از ادب غافل نه ایم
شرم نو رست انچه دارد دیده خفاش ما
زندگی موضوع اضدادست صلح اینجا کجاست
با نفس باقیست تا قطع نفس پرخاش ما
از جبین تا نقش پا بستیم ایین عرق
این چراغان کرد اخر غفلت عیاش ما
بیدل این دیگ خیال از خام جوشی ها پُر است
شش جهت اتش زنی تا پخته گردد اش ما
ای جگرها داغدا ر شوق پیکان شما
چاکهای دل نیام تیغ مژگان شما
 ازشکست کار هااشفته حالان نسخه ای ست
 دفتر اشوب یعنی سنبلستان شما
 شعله درجانی که خاک حسرت دیدار نیست
 خاک درچشمی که نتوان بود حیران شما
 از هجوم اشک بر مژگان گهرها چیده ایم
 در تمنای نثار لعل خندان شما
 یارب ا ین خال است یاجوش لطافتهای حسن
 می نماید دانه ای سیب زنخدان شما
 تا قیامت جوهر وایینه می جوشد به هم
 از غبارم پاک نتوان کرد دامان شما
 پیکر من ازگداز یأس شد اب و هنوز 
 موج می بالد زبان شکر احسان شما 
کی بود یارب که در بزم تبسمهای ناز
چشم زخمم سرمه گیرد از نمکدان شما
 یکسرموخالی از پروازشوخی نیست حسن
 صد نگه خوابیده درتحریک مژگان شما
 با شکست زلف نتوان اینقدر پرداختن
 رنگ ما هم نسبتی دارد به پیمان شما
 کوشش ما پای خواب الوده دامان ماست 
 جز شما سر بر نیارد ازگریبان شما 
بیدل اشفته ما بوی جمعیت نبرد
 تا به کی در حلقه زلف پریشان شما
شور صد صحرا جنون گرد نمکدان شما 
ای قیامث صبح خیز لعل خندان شما
چشم اهو حلقه گرداب بحرحیرت است
درتماشای رم وحشی غزالان شما
 عشرت ازرنگ است هرجاگل بساط اراشود
 مفت جام مایه می گردد به دوران شما
 از صدف ریزدگهر وزپسته مغزاید برون
 چون شودگرم تکلم لعل خندان شما
 از طراوتگاه عشرت نوبهار باغ ناز
 باد چشم ما سفال جوش ریحان شما
 بیش ازین نتوان به ابروی تغافل ساختن
 شیشه دل خاک شد در طاق نسیان شما
 ما سیه بختان به نومیدی مهیا کرده ایم
 یک چراغان داغ دل دور از شبستان شما
 بستر وبالین من عمریست قطع راحت است
 بر دم شمشیر زد خوابم ز مژگان شما
 نارسا افتاده ایم ای برق تازان همتی
 تا غبار ما زند دستی به دامان شما
 عالمی درحسرت وضع عبارت مرده است
 معنی ماکیست تا فهمد ز دیوان شما 
از غبار هردو عالم پاک بیرون جسته است
 بیدل اواره یعنی خانه ویران شما
ای همه ایات قدرت ظاهر از شان شما
کارهای مشکل افاق اسان شما
 هرسری راکز رعونت گردن افرازد به چرخ
 مو کشان ارد قضا در راه جولان شما
 سینه حاسدکه درهم می فشارد تنگی اش
 جای دل خالی نماید بهر پیکان شما
 ساقی تقدیر مشتاق است کز خون هدر
 پرکند پیمانه اعدا به د وران شما
 غیرت حق برنتابد جزشکست ازگردنش
 هرکه برتابد سر از تسلیم فرمان شما
 شوق وصلت بعدمرگ از دل برون کی می رود
 گرد می گردیم و می گیریم دامان شما
 چون سحر واکرد ه بر افاق بال اقتدار
 شور عالمگیری از فتح نمایان شما
 هرگلی کز نوبهارکام دل اید به عرض
 باغبانش خرمن اراید به دوران شما
 خاطر از هرگونه مطلب جمع باید داشتن 
 نیست غافل فضل حق ازشغل سامان شما 
چون نباشد فضل یزدان مایل امداد غیب
 بیدل است اخر دعاگوی و ثناخو ان شما
ز فسانه لب خامش که رسید مژده به گوش ما
که سخن گهر شد و زدگره به زبان سکته خروش ما
کله چه فتنه شکسته ای که ز حرف تیغ تبسمت
به سحر رسانده دماغ گل، لب زخم خنده فروش ما
نفس از ترانه ساز دل چه فشاند بر سر انجمن
که صدای قلقل شیشه شد پری جنون زده هوش ما
به نگاه عبرتی اب ده زمال جرات جستجو
که به چشمت ابنه می کشدکف پای ابله پوش ما
به جنونی از خم بیخودی زده ایم ساغر ما و من
که هزار صبح قیامت است وکفی ز مستی جوش ما
همه را ربوده ز دست خود اثر نوید رسیدنت
زوداع ما چه خبر دهد به دل شکسته سروش ما
تب شوق سجده نیستی چه فسون دمیده برانجمن
که چوشمع تاقدم ازجبین همه سر نشسته به دوش ما
ز نشاط محفل زندگی به چه نازد امشب منفعل
قدحی مگربه عرق زند ز خمار خجلت دوش ما
دگر از تعین خودسری چه کشیم زحمت سوختن
که فتاد برکف پاکنون نگه چراغ خموش ما
نرسید فطرت هیچکس به خیال بیدل و معنی اش
همه راست بیخبری و بس، چه شعور خلق و چه هوش ما
افتاده زندگی به کمین هلاک ما
چندان که وارسی به سر ماست خاک ما
 ذوق گداز دل چقدر زور داشته ست
 انگور را ز ریشه براورد تاک ما
 بردیم تا سپهر غبار جنون چو صبح
 برشمع خنده ختم شد ازجیب چاک ما
 تاب و تب قیامت هستی کشیده ایم
 ازمرگ نیست ان هه تشویش و باک ما
 کهسار را ز ناله ما باد می برد
 کس را به درد عشق مباد اشتراک ما
 قناد نیست مائده ارای بزم عشق
 لذت گمان مبرکه زمخت است زاک ما
 پست و بلند شوخی نظاره هیچ نیست
 مژگان بس است سر به سمک تاسماک ما
 اخربه فکرخویش فرورفتن است وبس
 چون شمع کنده است گریبان مغاک ما
 صیقل مزن بر اینه عرض انفعال 
 ای جهد خشک کن عرق شرمناک ما
بیدل ز درد عشق بسی خون گریستی
 ترکرد شرم اشک تو دامان پاک ما
به خیال چشم که می زند قدح جنون دل تنگ ما
که هزار میکده می دود به رکاب گردش رنگ ما
 به حضور زاویه عدم زده ایم بر در عافیت
که زمنت نفس کسی نگدازد اتش سنگ ما
 به دل شکسته ازین چمن زده ایم بال گذشتنی
که شتاب اگرهمه خون شود نرسد به گرد درنگ ما
 کسی از طبیعت منفعل به کدام شکوه طرف شود
نفس ابیار عرق مکن زحدیث غیرت جنگ ما
 به فسون هستی بیخبر، زشکست شیشه دل حذر
شب خون به خواب پری مبر ز فسانه های ترنگ ما
 گهری زهر دو جهان گران، شده خاک نسبت جسم و جان
سبکیم ین همه کاین زمان به ترازو امده سنگ ما
 ز دل فسرده به ناله ای نرسید تاب وتب نفس
ببرید ناخن مطرب ازگره بریشم چنگ ما
 سخن غرور جنون اثر، به زبان جرأت ماست تر
مژه بشکنی به ره نظر، پراگردهی به خدنگ ما 
چه فسانه ازل و ابد چه امل طرازی حرص وکد؟
به هزارسلسله می کشد سرطره توزچنگ ما 
ز غبار بیدل ناتوان دل نازکت نشودگران
 که رود زیادتوخودبه خود چونفس زاینه زنگ ما
سلسله شوق کیست سر خط اهنگ ما
رشته به پا می پرد از رگ گل رنگ ما
نقد جهان فسوس سهل نباید شمرد
دل به گره بسته است ابله در چنگ ما
با همه افسردگی جوش شرار دلیم
خفته پریخانه ای در بغل سنگ ما
درتپش اباد دل قطع نفس می کنیم
نیست ز منزل برون جاده و فرسنگ ما
پرده سازنفس سخت خموشی نواست
رشته مگر بگسلد تا دهد اهنگ ما
در قفس عافیت هرزه فسردیم حیف
شور شکستی نزدگل به سر رنگ ما
سعی گوهر برگرفت بار دل از دوش موج
ابله چشمی ندوخت بر قدم لنگ ما
عالم بی مطلبی عرصه پرخاش کیست
نیست روان خون زخم جزعرق ازجنگ ما
رشته چندین امل یک گره امد به عرض
بر دو جهان مهر زد یأس دل تنگ ما
بیدل از اقبال عجز درهمه جا چیده است
ابله و نقش پا افسر واورنگ ما
ایینه چندین تب وتاب است دل ما
چون د اغ جنون شعله نقاب است دل ما
 عمری ست که چون اینه در بزم خیالت
 حیرت نگه یک مژه خواب است دل ما
 ماییم و همین موج فریب نفسی چند
 سرچشمه مگویید سراب است دل ما
 پیمانه ما پر شود اندم که ببالیم
 در بزم تو هم ظرف حباب است دل ما
 اتش زن ونظاره بیتابی ماکن
 جزسوختن اخربه چه باب است دل ما
 لعل تو به حرف امد و دادیم دل ازدست
 یعنی به سو ال تو جواب است دل ما
 ما جرعه کش ساغر سرشارگدازیم
 شبنم صفت از عا لم اب است دل ما
 تا چیست سرانجام شمار نفس اخر
 عمریست که درپای حساب است دل ما
 حسرت ثمرکوشش بی حاصل خویشیم
 ازبس که نفس سوخت کباب است دل ما
 دریا به حبابی چقدر جلوه فروشد
 ایینه وصلیم و حجاب است دل ما
 صد سنگ شد ایینه وصد قطره گهربست 
 افسوس همان خانه خر اب است دل ما 
تا جنبش تار نفس افسانه طراز است
 بیدل به کمند رگ خواب است دل ما 
هم ابله هم چشم پر اب است دل ما
پیمانه صد رنگ شراب است دل ما
غافل نتوان بود ازین منتخب راز
هشدارکه یک نقطه کتاب است دل ما
باغی که بهارش همه سنگ است دل اوست
دشتی که غبارش همه اب است دل ما
ما خاک ز جا برده سیلاب جنونیم
سرمایه صدخانه خراب است دل ما
پیراهن ما کسوت عریانی دریاست
یک پرده تنکتر ز حباب است دل ما
در بزم وصالت که حیا جام به دست است
گر اب شود باده ناب است دل ما
منظوربتان هرکه شود حسرتش از ماست
یار اینه می بیند واب است دل ما
تا اینه باقی ست همان عکس جمال است
ای یأس خروشی که نقاب است دل ما
تا چشم گشودیم به خویش اینه دیدیم
دریاب که تعبیر چه خواب است دل ما
ای اه اثر باخته اتش نفسی چند
خون شوکه زدست توکباب است دل ما
یارب نکشد خجلت محرومی دیدار
عمری ست که ایینه خطاب است دل ما
ایینه همان چشمه توفان خیالی ست
بیدل چه توان کرد سراب است دل ما
نشود جاه و حَشَم شهرتِ خام دلِ ما
این نگینها متراشید به نام دل ما
ذره ای نیست که بی شور قیامت یابند
طشت ِ نُه چرخ فتاده ست ز بام دل ما
نشئه دورگرفتاریِ ما سخت رساست
حلقه زلف ِ که دارد خطِ جام دل ما؟
صبح هم با نفس از خویش برون می اید
که رسانده ست بر افلاک پیام دل ما؟
عالَمی را به درِ کعبه تحقیق رساند
جَرسِ قافله صبحِ خرام دل ما
بر همین ابله ختم است ره کعبه و دیر
کاش می کرد کسی سِیرِ مقام دل ما
به سخن کشفِ معمای عدم ممکن نیست
خامشی نیز نفهمید کلام دل ما
رنگها داشت بهارِ من و ما لیک چه سود
گل این باغ نخندید به کام دل ما
اُنسِ جاوید دگر از که طمع باید داشت
دلِ ما نیز نشد انهمه رام دل ما
داغِ محرومیِ دیدار ز محفل رفتیم
برسانید به ایینه سلام دل ما
نام صیاد پَرافشانی عنقا کافیست
غیرِ بیدل گرهی نیست به دام دل ما
با سحر ربطی ندارد شام ما 
فارغ است از صاف، درد جام ما
دل به طوف خاک کویی بسته ایم 
 تکمه دارد جامه احرام ما
گربه امشب حسرت روی که داشت 
 روغن گل بخت از بادام ما
از امل دل را مسخرکرده ایم 
 پخته می جوشد خیال خام ما
در حق انصاف ابنای زمان 
 داد تحسین می دهد دشنام ما
بر حریفان از خموشی غالبیم
 گر نباشد بحث ما الزام ما
 زین چمن تصویرصبحی گل نکرد 
 بی نفس تر از هوای بام ما
درخور رزق مقدر زنده ایم 
 ریشه این دانه دارد دام ما
فقرما را شهره افاق کرد 
 کوس زد در بی نگینی نام ما
برنمی اید ز تشویش کسوف 
 افتاب کشور ایام ما
نور معنی از تضع باختیم 
 خانه تاریک است ازگلجام ما
غیر رم درکاروان برق نیست 
 یک خط است اغاز تا انجام ما
نامه بر بال تحیر بسته ایم
 برکه خواند بیکسی پیغام ما
 تا فلک باز است درهای قبول 
 اه از بی صبری ابرام ما 
هر طرف چون اشک بیدل می دویم
 تا کجا بی لغزش افتدگام ما
مپسند جزبه رهن تغافل پیام ما
لعل ترا نگین نگرفته ست نام ما
پوشیده نیست تیرگی بخت عاشقان
ایینه چراغ به دست است شام ما
کس با دل گرفته چه صید ارزوکند
این غنچه وا شودکه گل افتد به دام ما
صد رنگ خون به جیب تأمل نهفته ایم
ضبط نفس چنو زخم دل ست التیام ما
همواری طبیعت پرکار روشن است
مستی نخوانده است کس از خط جام ما
در مکتب تسلسل عقلت نمی رسد
صد داستان به یک سخن ناتمام ما
معیار چارسوی دو عالم گرفته ایم
یک جنس نیست قابل سودای خام ما
گاهی دو همعنان سحر می توان گذشت
رنگ شکسته می کشد امشب زمام ما
چون سبحه اینقدر به چه امید می دود
دل در رکاب اشک چکیدن خرام ما
دیگر به الفت که توان چشم دوختن
در عالم رمی که نفس نیست رام ما
کو انفعال تا حق هستی اداکنیم
چون شمع بسته برعرقی چند وام ما
بیدل چو نقش پا زبنای ادب مپرس
پر سرنگون فتاده بلندی ز بام ما
از حادث افرینی طبع سقیم ما
بر سایه خورد پهلوی شخص قدیم ما
 افاق را در اتش واب جنون فکند
 خلد وجحیم صنعت امید وبیم ما
 دل مبرم و حقیقت نایاب مدعاست
 برطورریخت برق فضولی کلیم ما
 یکتایی افرید لب خودستای عشق
 در نقطه دهن الفی داشت میم ما
 در عالم نوازش مطلق، کجاست رد
 بخشیده است بر همه خود راکریم ما
 جز پیش خویش راه شکایت کجا برد
 با غیر صحبتی که ندارد ندیم ما
 چون سایه سر به خاک ادب واکشیده ایم
 از زیر پای ما نکشدکس گلیم ما
 میدان حیرت صف ایینه رفته ایم
 شمشیرمی کشد به سرخود غنیم ما
 اغوشها به حسرت دیدار بازکرد
 زخم دل به تیغ تغافل دو نیم ما
 شد عمرهاکه از نظر اعتبار خلق 
 غلتان گذشت گوهر اشک یتیم ما 
بیدل زبس که مغتنم باغ فرصتیم
 گل سینه می درد به وداع نسیم ما 
همچو عنقا بی نیاز عرض ایجادیم ما
یعنی ان سوی جهان یک عالم ابادیم ما
کس درین محفل حریف امتیاز ما نشد
پرفشانیهای بی رنگ پریزادیم ما
اشک یأسیم ای اثر از حال ما غافل مباش
با دو عالم ناله خون گشته همزادیم ما
شخص نسیان شکوه سنج غفلت احباب نیست
تا فراموشی به خاطرهاست در یادیم ما
نسبت محویت از ما قطع کردن مشکل است
حسن تا ایینه دارد حیرت ابادیم ما
محرم کیفیت ما حیرت تشویش نیست
چون فسون ناامیدی راحت ایجادیم ما
یوسفستان است عالم تا به خود پرداختیم
درکف شوق انتظارکلک بهزادیم ما
دستگاه بی پر و بالی بهشت دیگر است
نازمفروش ای قفس درچنگ صیادیم ما
امد و رفت نفس سامان شوق جان کنی ست
زندگی تا تیشه بر دوش است فرهادیم ما
بی تردد همچو اب گوهر ز جا می رویم
خاک نتوان شد به این تمکین که بر بادیم ما
چون سپندای دادرس صبری که خاکسترشویم
سرمه خواهدگفت اخرتا چه فریادیم ما
قیدهستی چون نفس بال وپر پرواز ماست
هرقدر بیدل گرفتاری ست ازادیم ما
انچه نذر درگه اوردیم ما
تحفه، شیئالله اوردیم ما
 جان محزون پیشتاز عجز بود
 اه بر لب هرگه اوردیم ما
 خاک پست و دامن گردون بلند
 عذر دست کوته اوردیم ما
 امدیم از عالم یکتا و لیک
 عالمی را همره اوردیم ما
 زین خروشی کز نفس انگیختیم
 بر قیامت قهقه اوردیم ما
 نفی ما، ایینه اثبات اوست
 گرکتان گم شد مه اوردیم ما
 کبریاکم بود درتمهید عجز
 تاگدا گفتی شه اوردیم ما
 برگریبان ریختیم از شش جهت
 زور یوسف بر چه اوردیم ما
 بی گمان غیر از یکی نتوان شمرد
 خواه یک خواهی ده اوردیم ما
 چون نفس نرد خیالات دلیم 
 گاه بردیم وگه اوردیم ما 
بیدلان یکسر نیاز الفتند
 گر تو بپذیری ره اوردیم ما 
عمری ست گردگردش رنگ خودیم ما
چون اسیا فلاخن سنگ خودیم ما
دریاد زندگی به عدم ناز کنیم
رنگ حنای رفته زچنگ خودیم ما
فرصت کجاست تا به تظلم جنون کنیم
دنباله ای زگرد ترنگ خودیم ما
فکر و وقار و خفت کس در خیال کیست
کم نیست گرترازوی سنگ خودیم ما
کو دور اسمان وکجا گردش زمان
سرگشته های عالم بنگ خودیم ما
از هم گذشته است پی کاروان عمر
وامانده شتاب و درنگ خودیم ما
نخجیرگاه عجز رهایی کمند نیست
هم خود ز رنگ جسته پلنگ خودیم ما
ای شمع، عافیتکده، تسلیم نیستی ست
کشتی نشین کام نهنگ خودیم ما
رسواییی به فطرت ناقص نمی رسد
مجنون قبا ز جامه تنگ خودیم ما
از صنعت مصوررنگ حنا مپرس
دلدارگل به دست فرنگ خودیم ما
کس محرم ادبگه ناموس دل مباد
جایی رسیده ایم که ننگ خودیم ما
تا زنده ایم تاب وتب از ما نمی رود
بیدل به دل خلیده خدنگ خودیم ما
بسکه از ساز ضعیفی ها خبر داریم ما
چنگ می گردیم اگر یک ناله برداریم ما
 عاشقان را صندل اسودگی دردسرست
 تا به سر، دردی نباشد، دردسر داریم ما
 ازکمال ما م می پرسی که چون اه حباب
 در خود اتش می زنیم از بس اثر داریم ما
 خاک گردیدیم و از ما ابرویی گل نکرد
 رنگ و بوی سبزه های پی سپر داریم ما
 هرقدر افسرده گردد شعله از خود می رود
 در شکست بال، پرواز دگر داریم ما
 شش جهت ایینه دار شوخی اظهاراوست
 نیست جزمژگان حجابی راکه برداریم ما
 هیچ اهی سر نزدکز ماگدازی گل نکرد
 همچو دل در اب گردیدن جگرداریم ما
ما وصبح ازیک مقام احرام وحشت بسته ایم 
از نفس غافل نخواهی بود پر داریم ما
رفع کلفت از مزاج تیره بختان مشکل است 
 همچو داغ لاله شام بی سحر داریم ما
انفعال هستی از ما برندارد مرگ هم
 خاک اگرگردیم ابی در نظر داریم ما
 سجده بالینیم، از سامان راحتها مپرس
 همچواشک خود جبین در زیرسر داریم ما
بیدل از ما ناتوانان دعوی جرأت مخواه
 کم زدن از هرچه گویی بیشتر داریم ما
تا دربن گلزار چون شبنم گذر داریم ما
باده ای در جام عیش از چشم تر داریم ما
سهل نبود در محیط دهر پاس اعتبار
ابرویی چون گهر همراه سر داریم ما
چون صداهرچند در دام قس وامانده ایم
از شکست خاطر خود بال وپر داریم ما
کی به سیل گفتگو بنیاد ماگیرد خلل
کوه تمکین خانه ای ازگوش کر داریم ما
کس به تیغ سرکشی باما نمی گردد طرف
اززمینگیری چو نقش پا سپر داریم ما
شعله ما فال خاکستر زد و اسوده شد
ای هوس بگذر، سری درزیرپر داریم ما
رنگ ما از خاکساری برنمی دارد شکست
چون علم، گردی ز میدان ظفر داریم ما
از دل گرمی توان درکاینات اتش زدن
ساز چندین گلخنیم ویک شرر داریم ما
ناله را ای دل به بادغم مده این رشته ای ست
کزپی شیرازه لخت جگر داریم ما
فتنه ها از دستگاه زندگی گل کردنی ست
از نفس، صبح قیامت در نظر داریم ما
می رسیم اخر همان تا نقش پای خود چوشمع
گر سراغ رنگهای رفته برداریم ما
بیدل اندر جلوه گاه چین ابروی کسی
کشتی نظاره در موج خطر داریم ما
حیرت دیدار سامان سفر داریم ما
دامن ایینه امشب برکمر داریم ما
تا سراغ گوهر دل در نظر داریم ما
روزوشب گرداب وش درخودسفر داریم ما
خنده ماچون گل از چاک گریبان است و بس
نسخه ای از دفتر صنع سحر داریم ما
بی تأمل صورت احوال ما نتوان شناخت
کسوت اهی چو دود دل به بر داریم ما
از ندامت سیرها در باغ عشرت می کنیم
گل به سر داریم تا دستی به سر داریم ما
چون حباب اینجا متاع خانه برق خانه است
اه نتوان گفت، اتش در جگر داریم ما
گرچه از جوهر سرافرازی ست ما را چون چنار
این تهی دستی هم از نقد هنر داریم ما
نیست چندان رونقی در رنگ عیش بی ثبات
ورنه صدگل خنده دریک مشت زر داریم ما
تا نگاهی گل کند ذوق تماشا رفته است
چون شرر سامان فرصت اینقدر داریم ما
هرکه از خود می رود ماییم گرد رفتنش
چون نفس از وحشت دلها خبر داریم ما
در دماغ شوق دود حسرتی پیچیده است.
کیست جزتیغ توتا فهمد چه سر داریم ما
جرأت پرواز برق خرمن اسودگی ست
یک جهان اشفتگی در بال و پر داریم ما
باغ دهر از ماست بیدل روشناس رنگ درد
لاله سان ایینه داغ جگر داریم ما
نام خود را تا به رسوایی علم داریم ما
از ملامت کی به دل یک ذره غم داریم ما
از قناعت بود ما را دستگاه همتی
چون هما در ظل بال خودکرم داریم ما
بر امید انکه یابیم از دهان او نشان
روی خود را جانب ملک عدم داریم ما
در حرم، گه شیخ وگاهی راهب بتخانه ایم
هرکجا باشیم بیدل یک صنم داریم ما
صورت وهم به هستی متهم داریم ما
چون حباب ایینه بر طاق عدم داریم ما
محمل ماچون جرس دوش تپشهای دل است
شوق پندارد درین وادی قدم داریم ما
انقدر فرصت کمین قطع الفتها نه ایم
عمر صبحیم از نفس تیغ دو دم داریم ما
می توان از پیکرما یک جهان محراب ریخت
همچوابرو هرسر مو وقف خم داریم ما
دل متاعی نیست کز دستش توان انداختن
گرهمه خون نقش بندد مغتنم داریم ما
شوخ چشمی رنج استسقا ارباب حیاست
هرقدر نظاره می بالد ورم داریم ما
گر به خود سازدکسی سیر وسفر درکارنیست
اینکه هرسو می ر ویم از خویش رم داریم ما
رنگها دارد بهار عالم بیرنگ عشق
حسن اگر خوا هد دویی ایینه هم داریم ما
حیرت ما حسن را افسون مشق جلوه هاست
همچوایینه بیاضی خوش قلم داریم ما
گر نباشد اشک، خجلت هم تلافی می کند
بهر عذر چشم تریک جبهه نم داریم ما
دیده حیران سراغ هرچه خواهی می دهد
خلقی از خود رفته و نقش قدم داریم ما
چند باید بود زحمت پرور ناز امید
بیدل از سامان نومیدی چه کم داریم ما
باکمال اتحاد ازوصل مهجوریم ما
همچو ساغر می به لب داریم و مخموریم ما
 پرتو خورشید جز در خاک نتوان یافتن
 یک زمین و اسمان از اصل خود دوریم ما
 درتجلی سوختیم وچشم بینش وا نشد
 سخت پابرخاست جهل مامگرطوریم ما
 با وجود ناتوانی سر به گردون سوده ایم
 چون مه سرخط عجزیم ومغروریم ما
 تهمت حکم قضا را چاره نتوان یافتن
 اختیار از ماست چندانی که مجبوریم ما
 مفت ساز بندگی گر غفلت وگر اگهی
 پیش نتوان برد جزکاری که مأموریم ما
بحر در اغوش و موج ما همان محوکنار
 کارها با عشق بی پرواست معذوریم ما
طرح قیامتی ز جگر می کشیم ما
نقاش ناله ایم و اثر می کشیم ما
توفان نفس نهنگ محیط تحیریم
افاق راچواینه در می کشیم ما
ظالم کند به صحبت ما دل زکین تهی
از جیب سنگ نقد شرر می کشیم ما
زین عرض جوهری که درایینه دیده ایم
خط بر جریده های هنر می کشیم ما
تا حسن عافیت شود ایینه دار ما
از داغ دل چوشعله سپرمی کشیم ما
در وصل هم کنار خیالیم چاره نیست
ایینه ایم و عکس به بر می کشیم ما
اینجا جواب نامه عاشق تغافل است
بیهوده انتظار خبر می کشیم ما
ایینه نقشبند طلسم خیال نیست
تصویرخود به لوح دگرمی کشیم ما
وحشت متاع قافله گرد فرصتیم
محمل به دوش عمرشررمی کشیم ما
تا سجده برده ایم خم پیکر نیاز
زین بار زندگی که به سر می کشیم ما
این است اگرتصرف عرض شکست رنگ
ایینه خیال به زر می کشیم ما
خاک بنای ما به هواگرد می کند
بیدل هنوزمنت پرمی کشیم ما
عمری ست ناز دیده تر می کشیم ما
از اشک، انتظارگهر می کشیم ما
تسخیرحسن درخور حیرت نگاهی است
صید عجب به دام نظرمی کشیم ما
دامن کشان ز ناز به هر سوگذرکنی
چون سایه زیرپای توسرمی کشیم ما
از خلق اگرکناره گرفتیم مفت ماست
کشتی زچارموج خطرمی کشیم ما
پروازما سری نکشید ازشکست بال
امروزناله هم ته پر می کشیم ما
ای چرخ پاس اه دل خسته لازم است
این رشته را ز پای گوهر می کشیم ما
عمری ست درادبکده وضع خامشی
از ناله انتقام اثر می کشیم ما
شمع خموش انجمن داغ حیرتیم
خمیازه خمار نظر می کشیم ما
داغ سپهر مرهم کافور می برد
زین اه کزجگر چوسحرمی کشیم ما
همچون نفس بنای جهان برتردداست
درمنزلیم ورنج سفرمی کشیم ما
فرصت کفیل این همه شوخی نمی شود
ایینه ای به روی شرر می کشیم ما
بیدل به جرم انکه چو ایینه ساده ایم
خاکسترست انچه به بر می کشیم ما
چون نگاه از بس به ذوق جلوه همدوشیم ما
یک مژه تا واشود صد دشت اغوشیم ما
حیرت ما ازدرشتیهای وضع عالم است
دهرتاکهسار شد ایینه می جوشیم ما
شمع فانوس حباب از ما منورکرده اند
روشنی داریم چندانی که خاموشیم ما
چشم بند غفلت هستی تماشاکردنی ست
دهرشور محشرست وپنبه درگوشیم ما
ساز تشویش عدم از هستی ما می دمد
عافیت بی اضطرابی نیست تا هوشیم ما
شعله گر دارد مقام عافیت خاکسترست
به که طاقتها به دست عجزبفروشیم ما
امد و رفت نفس پر بی سبب افتاده است
کیست تافهمدکه از بهر چه می کوشیم ما
زندگی تنها وبال ما نشد ز اقبال عجز
نیستی هم بارتکلیف است تا دوشیم ما
احتیاط ظاهر امواج عجز باطن است
بسکه می بالد شکست دل زره پوشیم ما
راه مقصد جزبه سعی ناله نتوان کرد طی
چون جرس بیدرد هم ای کاش بخروشیم ما
چون نگه صدمدعا ازعجز مابی پرده است
نیست فریادی به این شوخی که خاموشیم ما
یاد ما بیدل وداع وهم هستی کردن است
تا خیالی در نظر داری فراموشیم ما
حیرتیم اما به وحشتها هماغوشیم ما
همچوشبنم با نسیم صبح همدوشیم ما
هستی موهوم مایک لب گشودن بیش نیست
چون حباب از خجلت اظهار خاموشیم ما
شور این دریا فسون اضطراب ما نشد
از صفای دل چوگوهر پنبه درگوشیم ما
خواب ما پهلو نزد بر بستر دیبای خلق
ازنی مژگان خود چون چشم خس پوشیم ما
بحر هم نتواند از ماکرد رفع تشنگی
جوهریم اب از دم شمشیر می نوشیم ما
گاه در چشم تر وگه برمژه گاهی به خاک
همچو اشک ناامیدی خانه بردوشیم ما
شوخ چشمی نیست کار ما به رنگ اینه
چون حیا پیراهنی از عیب می پوشیم ما
چشمه بیتابی اشکیم از توفان شوق
با نفس پر می زنیم وناله می جوشیم ما
مرکزگوهر برون گرد خط گرداب نیست
هرکجا حرفی ازان لب سرزندگوشیم ما
کی بود یارب که خوبان یاد این بیدل کنند
کزخیال خوشدلان چون غم فراموشیم ما
زین گلستان درس دیدارکه می خوانیم ما
اینقدر ایینه نتوان شدکه حیرانیم ما
سنگ این کهسار اسایش خیالی بیش نیست
از زمینگیری همان اتش به دامانیم ما
عالمی را وحشت ما چون سحراواره کرد
چین فروش دامن صحرای امکانیم ما
سینه چاک غیرتیم از ننگ همچشمی مپرس
هرکه بر رویت گشاید چشم، مژگانیم ما
در نفس ایینه گرد سراغ ماگم است
ناله حیرت خرام ناتوانانیم ما
غیر عریانی لباسی نیست تا پوشدکسی
ازخجالت چون صدا در خویش پنهانیم ما
هرنفس باید عبث رسوای خودبینی شدن
تا نمی پوشیم چشم ازخویش عریانیم ما
مشت خاک ما جنون دار دو عالم وحشت است
از رم اهو چه می پرسی بیابانیم ما
بی طواف نازش از خود رفتن ما هرزه است
رنگ می باید به گرد او بگردانیم ما
در تغافلخانه ابروی او چین می کشیم
عمرها شد نقشبند طاق نسیانیم ما
نقطه ای از سرنوشت عجزما روشن نشد
چشم قربانی مگربر جبهه بنشانیم ما
هرکه خواهد شبهه ای از هستی ما واکشد
نامه بی مطلب ننوشته عنوانیم ما
نقش پا گل کرده ایم اما درین عبرتسرا
هرکه در فکر عدم افتدگریبانیم ما
چون نفس بیدل نسیم بی نشان رنگیم، لیک
رنگها پرواز دارد تا پرافشانیم ما
با همه افسردگی مفت تماشاییم ما
موجها د ارد پری چندان که میناییم ما
 رنگها گل کرده ایم اما در اغوش عدم
 بیضه طاووس ز زیر بال عنقاییم ما
 منزل ما محمل ما، سعی ما افتادگیست
 همچو اشک ازکاروان لغزش پاییم ما
 بیخودی عمری ست ازدل می کشد رخت نفس
 تا برون خود جهانی دیگر اراییم ما
 نردبان چاک دل تا قصرگردون بردن است
 چون سحر از خویش اسان برنمی اییم ما
 گوشه ارام دیگر ازکجا یابد کسی
 چون نفس در خانه دل هم نمی پاییم ما
 امتیاز وصل و هجران دورباش کس مباد
 اه ازین غفلت که با او نیزتنهاییم ما
 صرفه کوشش ندارد یاد عمر رفته ام
 فرصت ازکف می رود تا دست می ساییم ما
 تا به همت بگذریم ازهرچه می اید به پیش
 همچوفرصت یک قلم دی ساز فرداییم ما
 بی حضوری نیست استقبال از خود رفتگان
 سجده ای کردی به دامانی که می اییم ما
 شوخی اثار معنی بی عبارت مشکل است
 فاش ترگوییم او هم اوست تا ماییم ما
بی محاباکیست بیدل از سر ما بگذرد
 چون شکست ابله یک قطره دریاییم ما
به طوق فاخته نازد محبت از فن ما 
که زخم تیغ تو دارد طواف گردن ما
زبان ناله ببستیم زین ادب که مباد 
 تبسم توکشد ننگ لب گزیدن ما
عیان نشد زکجا مست جلوه می ایی 
 فدای طرز خرامت ز خویش رفتن ما
به شکر عجز چه مقدار دانه نازکند 
 بلندکرد سر ما ز پا فتادن ما
فغان که داد رهایی نداد وحشت هم 
چو رنگ شمع قفس گشت پرگشادن ما
درتن ستمکده دل شکوه ای نکرد بلند 
 شکست چینی ومویی نخاست ازتن ما
چودشت تنگی اخلاق زیب مشرب نیست 
 جبین گرفته به دست گشاده دامن ما
به قدر حاصل از افات اگهیم همه
 به جای دانه همین مور داشت خرمن ما
 نی ایم رنگی و چندین چمن نمو داریم 
 به روی اب فتاده ست موج روغن ما 
به غیر خامشی اسرار دل که می فهمد
چه نکته هاکه ندارد زبان الکن ما
 زگل مپرس که بو درکجا وطن دارد
 نیافت مسکن ما هم سراغ مسکن ما 
چه ممکن است بگیریم دامنش بیدل
 که می رسد به تری نامش ازگرفتن ما
بی توچون شمع زضعف تن ما
رنگ ما خفت به پیراهن ما
نقش پاییم ادب پرور عجز
مژه خم می شود از دیدن ما
خاک ما گرد قیامت دارد
حذر از افت شوراندن ما
زندگی طعمه کلفت گردید
رشته ها خورده گره خوردن ما
حرص مضمون رهایی فهمید
دل به اسباب جهان بستن ما
فکر ازادگی ازادی برد
سرگریبان زده از دامن ما
اگر این است سلوک احباب
دشمن ما نبود دشمن ما
خلعت ارای سحر عریانی ست
چاک دوزید به پیراهن ما
افت اندوختنی می خواهد
برق مانیست مگرخرمن ما
اخر انجام رعونت چون شمع
می کشد تار رگ گردن ما
قاصد اورد پیام دلدار
بازگردید ز خود رفتن ما
بیدل اخر ز چه خورشیدکم است
این چراغ به نفس روشن ما
چون شمع زاتشی که وفا زد به جان ما
بال هماست بر سر ما استخوان ما
عمری ست هرزه تازی اشک روان ما
کوگرد حیرتی که بگیرد عنان ما
شمشیر اب داده زنگ ملامتیم
باشد درشت گویی مردم فسان ما
ما را نظربه فیض نسیم بهارنیست
اشک است شبنم گل رنگ خزان ما
این رشته تا به حشر مبینادکوتهی
شمعی ست درگرفته نامت زبان ما
چشم تری به گوشه دل واخزیده ایم
شبنم صفت زغنچه بس است اشیان ما
شمع از حدیث شعله نبرد ه ست صرفه ای
اتش مزن به خویش، مشوترجمان ما
لخت جگر به دیده ما رنگ اشک ریخت
یاقوت اب گشته طلب کن ز کان ما
از درد نارسایی پرواز ما مپرس
چون نی گره شده ست به صد جا فغان ما
در شعله زار داغ هوا نیز اتش است
ای باد صبح نگذری از بوستان ما
از رنگ رفته گرد سراغی پدید نیست
پی باخته ست وحشت خون روان ما
صبح نفس متاع جهان ندامتیم
ناچیده رفته است به غارت دکان ما
بیدل ره دیار فنا بسکه روشن است
چون شمع چشم بسته رودکاروان ما
از بس گرفته است تحیر عنان ما
دارد هجوم اینه اشک روان ما
 گلها تمام پنبه گوش تغافلند
 بلبل به هرز سر نکنی داستان ما
 وضع خموش ما ز سخن دلنشین تر است
 با تیر احتیاج نداردگمان ما
 حرف درشت ما ثمر سود عالمی ست
 گوهر دهد به جای شرر سنگ کان ما
 گاه سخن به ذوق سپرداری کمان
 شدگوشها نشان خدنگ بیان ما
 از بس سبک زگلشن هستی گذشته ایم
 نشکسته است رنگ گلی از خزان ما
 در پرده های عجز سری واکشیده ایم
 چون درد درشکست دل است اشیان ما
 ای مطرب جنونکد ه درد، همتی
 تا ناله گل کند نفس ناتوان ما
 چون صبح بی غبار نفس زنده ایم و بس
 شبنم صفاست اینه امتحان ما
 بوی بهار در قفس غنچه دا غ شد
 از بس که تنگ کرد چمن را فغان ما
 چون دود شمع وحشت ما را سبب مپرس 
 اتش گرفته است پی کاروان ما 
بیدل زبس به سختی جاوید ساختیم
 مغز محیط شد چوگهر استخوان ما
داغیم چون سپند مپرس از بیان ما
در سرمه بال می زند امشب فغان ما
عرض کمال ما عرق الود خجلت است
ابر است اگر بلند شود اسمان ما
ما را چو شمع باب گداز افریده اند
یعنی ز مغز نرمتر است استخوان ما
شبنم صفت ز بسکه سبکبار می رویم
بوی گل است ناقه کش کاروان ما
چون شعله سر به عالم بالا نهاده ایم
خاشاک وهم نیست حریف عنان ما
شوخی نگاه ما نفروشد چواینه
عمری ست تخته است زحیرت دکان ما
پرواز ناله نیز به جایی نمی رسد
از بس بلند ساخته اند اشیان ما
رنگ شکسته اینه بی خودی بس است
یارب زبان ما نشود ترجمان ما
جز داغ نیست مائده دستگاه عشق
اتش خوردکسی که شود میهمان ما
با انکه ما اسیرکمند حوادثیم
عنقاست بی نشان به سراغ نشان ما
کو خامشی که شانه کش مدعا شود
اشفته است طره وضع بیان ما
پیداست راز سینه ما بیدل از زبان
یک پاره دل است زبان در دهان ما
غیر وحدت برنتابد همت عرفان ما
دامن خویش است چون صحرا گل دامان ما
شوق در بی دست وپایی نیست مأیوس طلب
چون قلم سعی قدم می بالد از مژگان ما
معنی اظهار صبح از وحشت انشا کرده اند
نامه اهیم بی تابی همان عنوان ما
زین دبستان مصرع زلفی مسلسل خوانده ایم
خامشی مشکل که گردد مقطع دیوان ما
وحشت ما زین چمن محمل کش صد عبرت است
نشکند رنگی که چینش نیست در دامان ما
یار در اغوش و نام او نمی دانم که چیست
سادگی ختم است چون ایینه بر نسیان ما
در تپیدن گاه امکان شوخی نظاره ایم
از غباری می توان ره بست بر جولان ما
مدعا از دل به لب نگذشته می سوزد نفس
اینقدر دارد خموشی اتش پنهان ما
مغتنم دار ای شرر جولانگه اغوش سنگ
تنگی فرضت بغل واکرده در میدان ما
جلوه در کار است و ما با خود قناعت کرده ایم
به که بر روی تو باشد چشم ما حیران ما
بیدل از حیرت زبان درد دل فهمیدنی ست
ایینه می پوشد امشب ناله عریان ما
گر به این وحشت دهدگرد جنون سامان ما
تا سحرگشتن گریبان می درد عریان ما
فیض ها می جوشد از خاک بهار بیخودی
صبح فرش است ازشکست رنگ در بستان ما
در تماشایت به رنگ شمع هرجا می رویم
دیده ما یک قدم پیش است از مژگان ما
محوگردیدن علاج ضطراب دل نکرد
ازتحیرسربه شریک موج شدتوفان ما
از شهادت انتظاران بساط حیرتیم
زخمها واماندن چشم است در میدان ما
منزل مقصود گام اول افتادگی ست
همچواشک ای کاش لغزیدن شود جولان ما
دور جامی زین چمن چون گل نصیب ما نشد
رنگ ناگردیده، اخر می شود دوران ما
سوخت پیش از ما درین محفل چراغ انتظار
دیده یعقوب نایاب است درکنعان ما
مطرب ساز تظلم پرده دار خوی کیست
شعله می پوشد جهان از ناله عریان ما
هستی موهوم غیر از نفی اثباتی نداشت
رفتن ماگرد پیداکرد از دامان ما
چشم تابرهم زنم اشکی به خون غلتیده است
بسمل ایجاد است بیدل جنبش مژگان ما
نبوَد به غیرِ نام تو وردِ زبان ما
یک حرف بیش نیست زبان در دهان ما
چون شمع دم ز شعله شوقِ تو می زنیم
خالی مباد زین تب ِ گرم استخوان ما
عرض فنای ما نبود جز شکستِ رنگ
چون شعله برِ گریز ندارد خزان ما
گَردِ رمی به روی شراری نشسته ایم
ای صبر بیش ازین نکنی امتحان ما
از برگ و سازِ قافله بیخودان مپرس
بی ناله می رود جرس ِ کاروان ما
می خواست دل ز شکوه خوی تو دم زند
دودِ سپند گشت سخن در دهان ما
ما معنی مسلسلِ زلفِ تو خوانده ایم
مشکل که مرگ قطع کند داستان ما
چون سیل بیخودانه سوی بحر می رویم
اگه نه ایم دست ِ که دارد عنان ما
ما را عجوزِ دهر دوتا کرد از فریب
زه شد به تارِ چرخ ز سستی کمان ما
از طبعِ شوخ این همه در بندِ کُلفَتیم
بستند چون شرار به سنگ اشیان ما
اه از غبارِ ما که هواگیرِ شوق نیست
یعنی به خاک ریخته است اسمان ما
بیدل هجوم ِ گریه ما را سبب مپرس
بی مقصد است کوششِ اشکِ روان ما
خداوندا به ان نور نظر در دیده جا بنما
به قدر انتظار ما جمال مدعا بنما
نه رنگی از طرب داریم و نی ازخرمن بویی
چمن گم کرده ایم ایینه ما را به ما بنما
شفیع جرم مهجوران به جز حیرت چه می باشد
به حق دیده بیدل که ما را ان لقا بنما
پر تشنه است حرص فضولی کمین ما 
یارب عرق به خاک نریزد جبین ما
اه از حلاوت سخن وخلق بی تمیز 
 اتش به خانه که زند انگبین ما
عمری ست با خیال گر و تاز پهلویم 
 گردون به رخش موج گهربست زین ما
غیراز شکست چینی دل کاین زمان دمید 
 مویی نداشت خامه نقاش چین ما
پیغام عجز سرمه نوا باکه می رسد 
 شاید مگس به پنبه رساند طنین ما
حرفی نشدعیان که توان خواند وفهم کرد 
 بسی خامه بود منشی خط جبین ما
یارب زمین نرم چه سازد به نقش پا 
 داغ گذشتگان نکنی دلنشین ما
بشکسته ایم دامن وحشت چوگردباد 
 دستی بلندکرد زچین استین ما
چندان نمک نداشت به خود چشم دوختن 
 صدافرین به غفلت غیرافرین ما
در ملک نیستی چه تصرف کندکسی
 عنقاگم است در پی نام نگین ما
 گشتیم داغ خلوت محفل ولی چوشمع
 خود را ندید غفلت ایینه بین ما
برخاستن ز شرم ضعیفی چه ممکن است
 بیدل غبار نم زده دارد زمین ما 
بی ربشه سوخت مزرع اه حزین ما
درد دلی نکاشت قضا در زمین ما
شهرت نوایی هوس نام، سرمه خوست
چینی به مورسید زنقش نگین ما
گشتیم خاک و محو نگردید سرنوشت
خط می کشد غبار هنوز از جبین ما
فرصت کفیل. سیر تأمل نمی شود
اتش زده ست صفحه نظم متین ما
جز در غبار شیشه ساعت نیافته
رفتارکاروان شهور و سنین ما
ناموس راز فقر و غنا در حجاب ماند
دامن به چیدنی نشکست استین ما
جمعیت دل است مدارای کفر هم
چون سبحه کوچه داد به زنار، دین ما
خورشید درکنار و به شب غوطه خورده ایم
اه از سیاهی نظر دوربین ما
چون شمع پیش ازان که شویم اشیان داغ
اتش فتاده بود پسی انگبین ما
تاکی شود جنون نفسی فارغ ازتلاش
ایینه سوخت از نفس واپسین ما
خواهد به شکل قامت خم گشته برگشود
بسته ست زندگی کمر ما به کین ما
بیدل مباش ممتحن وهم زندگی
چین کمند مقصد عمر ازکمین ما
پا به نومیدی شکست ازادی دلخواه ما 
گرد چین دستی نزد بر دامن کوتاه ما
کوشش اشکیم برما تهمت جولان مبند 
 تا به خاک از لغزش پاکاش باشد راه ما
چون حباب ازکارگاهأس می جوشیم و بس 
 جز شکست دل چه خواهد بود مزد اه ما
غفلت کم فرصتی میدان لاف کس مباد 
 در صف اتش علمدار است برگ کاه ما
صبح هستی صررت چاک گریبان فناست 
 عمرها شد روز ما می جوشد از بیگاه ما
صرف نقصانیم دیگر ازکمال ما مپرس 
 عشق پرکرده ست اغوش هلال از ماه ما
هرنفس کز جیب دل گل می کند پیغام اوست 
 این رسن عمری ست یوسف می کشد از چاه ما
جهل هم نیرنگ اگاهی است اما فهم کو 
 ماسواگر وارسی اسمی است از الله ما
پرتواقبال رحمت بس که عام افتاده است 
 نیست درویشی که باشد کلبه اش بی شاه ما
حلقه پرگارگردون ناکجا خواهی شمرد
 زین کچه بسیار دارد خاک بازیگاه ما
 دقت بسیار دارد فهم اسرار عدم 
 چشم از عالم بپوشی تا شوی اگاه ما 
می رویم ازخویش وهمچون شمع پا مال خودیم
 عجز واکرده است بیدل بر سر ما راه ما
کوتاه نیست سلسله دود اه ما
اشفتگی به زلف که واگرد راه ما
صاف طرب ز هستی مادردکلفت است
دارد نفس چو اینه روز سیاه ما
دریاد جلوه تو دل از دست داده ایم
نو حیرت است اینه کم نگاه ما
زین باغ سعی شبنم ما داغ یأس برد
برگی نیافتیم که گردد پناه ما
از دستگاه ابله اقبال ما مپرس
درزیرپا شکست ضعیفی کلاه ما
چون اشک سردرابله پیچیده می رویم
خاراست اگر همه مژه ریزی به راه ما
حیرت گداخت شبنم شکی بهارکرد
باری درین چمن نفسی زد نگاه ما
هرجا رسیده ایم تری موج می زند
عالم طلسم یک عرق است ازگناه ما
در عالمی که فیش رود دعوی حسد
یارب مباد غفلت ماکینه خواه ما
بیدل ز بسکه بی اثر عرض هستی ام
کردی نکرد در دل ایینه اه ما
نخل شمعیم که در شعله دود ریشه ما
عافیت سوز بود سایه اندیشه ما
بسکه چون جوهرایینه تماشا نظریم
می چکد خون تحیر ز رگ و ریشه ما
یک نفس ساکن دامان حبابیم امروز
ورنه چون اب روانی ست همان پیشه ما
گرد صحرای ضعیفی گره دام وفاست
ناله دامن نفشاند ز نی بیشه ما
گر به تسلیم وفا پا فشرد طاقت عجز
باده از خون رگ سنگ کشد شیشه ما
ازگل راز به مرغان هوس بو ندهد
غنچه خامشی گلشن اندیشه ما
باغ جان سختی ما سبزه جوهر دارد
اب از جوی دم تیغ خورد ریشه ما
نفس گرم مراقب صفتان برق فناست
بیستون می شود اب از شرر تیشه ما
دل گمگشته سراغی ست زکیفیت شوق
نشئه بالد اگر از دست رود شیشه ما
وادی عشق سموم دل گرمی دارد
تب شیر است اگرگردکند بیشه ما
نخل نظاره شوقم سراپا بیدل
همچوخط در چمن حسن دودریشه ما
می خورد خون نفس اندر دل غم پیشه ما
جوهرتیغ بود خارو خس بیشه ما
بس که چون شمع به غم نشوونما یافته ایم
شعله را موج طراوت شمرد ریشه ما
سختی دهر ز صبر دل ما زنهاری ست
اب شد طاقت سنگ ازجگر شیشه ما
قد خم گشه همان ناخن فرهاد غم است
سعی بیجاست به جز جان کنی ازتیشه ما
شغل رسوایی و مستوری احوال بلاست
کاش ارایش بازار دهد پیشه ما
شور زنجیر جنون از نفس ما پیداست
نکهت زلف که پیچیده بر اندیشه ما
چشم امید نداریم زکشت دگران
دل ما دانه ما، ناله ما، ریشه ما
خامشیها سبق مکتب بیتابی نیست
یک قلم ناله بود مشق نی پیشه ما
نشئه مشرب بیرنگی ازان صافترست
که شود موج پری درد ته شیشه ما
بیدل از فطرت ما قصر معانی ست بلند
پایه دارد سخن ازکرسی اندیشه ما
داغ گل کرد بهار از اثر لاله ما
سرمه گردید صدای جرس ناله ما
محوجولان هوس گشت سروبرگ نمو
داشت پرگار هوا شعله جواله ما
چند چون چشم بتان قافله سالاری ناز
اثر روز سیاه است به دنباله ما
با همه جهل گر از زاهد ومکرش پرسی
سامری نیست فسون قابل گوساله ما
عاقبت همچو چنار از اثر دست دعا
اتش اورد برون زهدکهن ساله ما
بر سیه بختی خود ناز دو عالم داریم
سایه دارد مژه ات بر سر بنگاله ما
همچو شمع از چمن ایینه ساغر زده ایم
گر رسد رنگ به پرواز شود هاله ما
اب باید شدن از خجلت اظهار اخر
عرقی هست گره در نظر ژاله ما
درنه بیضه افلاک شکافی بیدل
تا به کام تپشی بال کشد ناله ما
غنچه سان بی در است خانه ما
بیضه گل کرده اشیانه ما
همچو شبنم درین چمن محو است
به نم چشم اب و دانه ما
بال بربال شهرت عنقاست
رنگ ارام در زمانه ما
نیست جزشعله خاک معبد عشق
جبهه سوز است استانه ما
خواب راحت نه ایم، دردسریم
مشنو از هیچ کس فسانه ما
ناتوان طایر پرکاهیم
گردباد است اشیانه ما
ننشیند مگر به خاک درت
اشک بی دست و پا روانه ما
می کشد انفعال ازادی
سرو از اه عاشقانه ما
شعله اهنگ خون منصوریم
ساز ما سوخت از ترانه ما
حیله زندگی نقاب فناست
کاش روشن شود بهانه ما
دل جمع این زمان چه امکان است
ریشه گل کرد و رفت دانه ما
بس بود همچو دیده بیدل
شوق دیدار شمع خانه ما
سعی دیر و حرم بهانه ما
برد ما را زاستانه ما
بسکه در پرده دل افسردیم
تار شد شوخی ترانه ما
حرف زلف مسلسلی داریم
کیست فهمد زبان شانه ما
جلوه کردیم و هیچ ننمودیم
نیست ایینه در زمانه ما
شعله رنگ تا دمید نماند
بود پرواز ما زبانه ما
خجلت اندود مزرع عرقیم
اب شد تا دمید دانه ما
چون سحرگرمتاز حرمانیم
دم سردیست تازیانه ما
از مقیمان پرده رنگیم
بال و پر دارد اشیانه ما
گوشه دل گرفته ایم ز دهر
چون کمان درخود ست خانه ما
به فنا هم زخویش نتوان رفت
در میان غوطه زدکرانه ما
نقش پا شو، سراغ ما دریاب
هست ازین در رهی به خانه ما
بیدل ز خوابهای وهم مپرس
ما نداریم جز فسانه ما
به پیری الفت حرص و هوس شد اینه ما
بهار رفت که این خار و خس شد اینه ما
 به حکم عجز نکردیم اقتباس تعین
همین مقابل مور و مگس شد اینه ما
 به باد سعی جنون رفت رنگ جوهرتسکین
چنین که تاخت که نعل فرس شد اینه ما؟
 فغان که بوی حضوری نبردکوشش فطرت
چوصبح طعمه زنگ نفس شد اینه ما
 به کام دل مژه نگشود سرگرانی حیرت
ز ناتمامی صیقل قفس شد اینه ما
 گذشت محمل نازکه از سواد تحیر؟
که عمرهاست شکست جرس شد اینه ما 
به فهم رازتوبیدل چه ممکن اسث رسیدن
 همین بس است که تمثال رس شد اینه ما
از ما پیام وصل تهی کرد جای ما
اخر به ما رسید ز جانان دعای ما
 موج گهر خجالت جولان کجا برد
 از سعی نارسا به سر افتاد پای ما
 با نرگست چه عرض تمنا دهدکسی
 دیدیم سرمه ای که نگه شد صدای ما
 دامان نازت از چه تغافل شکسته اند
 کز ما پر است اینه بی صفای ما
 سرمایه حباب به غیر از محیط چیست
 اب تواب ما و هوایت هوای ما
 پهلو تهی نمودن دریاست ساز موج
 خود را ز خود دم، به در ار از برای ما
 وارسته تعلق زنار و سبحه ایم
 نیرنگ این دو رشته ندوزد قبای ما
 برجسته نیست پله میزان خامشی
 یارب به سنگ سرمه نسنجی صدای ما
 حرف طمع مباد برون اید از لباس
 مطلب به خرقه دوخت سئوال گدای ما
 گوهر همان برون محیط است درمحیط 
 با ما چه می کند دل از ما جدای ما
بیدل به وضع خلق محال است زیستن
 بیگانگی اگر نشود اشنای ما
فقر نخواست شکوه مفلسی ازگدای ما
ناله به خواب ناز رفت در نی بوریای ما
شکرقبول عاجزی تا به کجا ادانیم
گشت اجابت از ادب درکف ما دعای ما
در چه بلافتاده است، خلق زکف چه داده است
هرکه لبی گشاده است اه من است و وای ما
جیب ففسن ریبده را بخیه خمی سکجاست
تکمه اشک شبنم ست بند سحر قبای ما
گرد خیال عاشقان رفت به عالم دگر
پا به فلک نمی نهد سر به رهت فدای ما
اه که همچوسایه رفت عمر به سودن جبین
از سر خاک برنخاست کوشش بی عصای ما
شمع دماغ تک زدن داد به باد سوختن
برتن ما سری نبود ابله داشت پای ما
در نفس حباب چیست تاب محیط دم زدن
روبه عرق نهفت ورفت زندگی ازحیای ما
در غم جتسجوی رزق سودن دست داشتیم
ابلهرینخت دانه ای چند در اسیای ما
کاش به نقش پا رسیم تا به گذشته ها رسیم
هرقدم اه می کشد ابله در قفای ما
دور بهار لاله ایم فرصت عیش ماکم ست
داغ شدیم وداغ هم گرم نکرد جای ما
در حرمی که اسمان سجده نیارد از ادب
از چه متاع دم زند بیدل بینوای ما
گر چنین بالد ز طوف دامنت اجزای ما
بر سر ما سایه خواهدکرد سرتا پای ما
بی نفس در ظلمت اباد عدم خوابیده ایم
شانه زن گیسو، سحر انشاکن از شبهای ما
جهد ما مصروف یک سیرگریبان است وبس
غیر این گرداب موجی نیست در دریای ما
برتن ما هیچ نتوان دوخت جزازادگی
گرهمه سوزن دمد چون سروازاعضای ما
ماجرای بوی گل نشنیده می باید شنید
ای هوس تن زن، زبان غنچه است انشای ما
رنگی ازگلزار بیرنگی برون جوشیده ایم
از خرابات پری می می کشد مینای ما
یار در اغوش و سیرکعبه و دیر ارزوست
ناکجا رفته ست از خود شوق بی پروای ما
سعی همت را ز بی مغزان چه مقدار افت است
هرکه راگردید سر، برلغزشی زد پای ما
دل مصفاکن، سراز وستعگه مشرب برار
اینه صیقل زدن سیری ست درصحرای ما
ششجهت هنگامه امکان ز نفی ماپر است
رفتن از خود ناکجا خالی نماید جای ما
یک نفس بیدل سری باید نیاز جیب کرد
غیر مجنون نیست کس در خیمه لیلای ما
ز باده ای ست به بزم شهود، مستی ما
که کرد رفع خمار شراب هستی ما
بگو به شیخ که ز کفر تا به دین فرق است
ز خودپرستی تو تا به می پرستی ما
زدیم دست به دامان عشق از همه پیش
مراد ما شده حاصل ز پیش دستی ما
به راه دوست چنان مست باده شوقیم
که بیخودند رفیقان ما ز مستی ما
به پیش سرو قدی خاک راه شد بیدل
بلند همتی ما ببین و پستی ما
جهان گرفت غبار جنون تلاشی ما
چوصبح تاخت به گردون جگرخراشی ما
حریرکسوت تنزیه فال شوخی زد
به بوی پیرهن امیخت بدقماشی ما
دل از تعلق اسباب قطع راحت کرد
نفس به ناله کشید از قفس تراشی ما
نداشت گرد دگر استان یکتایی
خیال قرب شد احکام دور باشی ما
چه ظلم داشت درین انجمن تمیز فضول
که خودپرست عیان کرد خواجه تاشی ما
کسی مباد خجل از تعلق اغراض
عرق به جبهه دماند از نیاز پاشی ما
در اتشیم چو شمع از ضعیفی طاقت
که رنگ رفته نجسته ست از حواشی ما
به هر زمین که فتادیم برنخاست غبار
جهات تنگ شد از پهلوی فراشی ما
ز نشئه می تمکین ما مگو بیدل
قدح در اب گهر زد ادب معاشی ما
چون نقش پا ز عجز نگردید روی ما
در سجده خاک شد سر تسلیم خوی ما
بیهوده همچو موج زبان برنمی کشیم
لبریز خامشی ست چوگوهر سبوی ما
ای وهم عقده بر دل ازاد ما مبند
بی تخم رسته است چو میناکدوی ما
حیرت سجود معبد راز محبتیم
غیر ازگداز نیست چو شبنم وضوی ما
حرفی که دارد اینه مرهون حیرت است
سیلی خور زبان نشودگفتگوی ما
چون شمع سربلندی عشاق مفت نیست
یعنی به قدر سوختن است ابروی ما
مشهور عالمیم به نقصان اعتبار
اظهارعیب چون گل چشم است بوی ما
گمگشتگان وادی حیرت نگاهی ایم
درگرد رنگ باخته کن جستجوی ما
از بس که خوگرفته وضع ملامتیم
جزرنگ نیست گرشکندکس به روی ما
نتوان کشید هرزه تریهای عاریت
بیدل زبحرنظم بس است اب جوی ما
کلک مصوراز چه ننگ، کرد نظربه سوی ما
رنگ شکسته غیرشرم خنده نزدبه روی ما
چاره عیب زندگی غیر عدم که می کند
سخت به روی ما فتاد بخیه بی رفوی ما
باهمه وضع پیش و پس نیست کسی خلاف کس
زشتی ما نمود وبس اینه را عدوی ما
می گذرد نسیم مصر بال گشا از این چمن
لیک دماغ گل کراست تا برسد به بوی ما
غفلت خلق بوده است مخمل کارگاه صنع
چشم به خواب نازدوخت چون مژه موبه موی ما
دل به شکست عهد بست، تا نفس از فغان نشست
معنی ناک افرید چینی ارزوی ما
نیست به باغ خشک وترمغزتأملی دگر
سر به هوا چو موی سر ریشه زد ازکدوی ما
ذوق تعین هوس، رنج تعلق است و بس
می فشرد تکلف بند قباگلوی ما
سعی طهارت دوام برد ز ما صفای دل
کار تیممی نکرد خاک بسر وضوی ما
در پس زانوی ادب خشک بجا نشسته ایم
ننگ تری چراکشد موج گوهر سبوی ما
طفل تجاهل هوس فاخته داشت در قفس
گشت زعشق منفعل کوکوی هرزه گوی ما
بیدل ازین بهار رفت برگ طراوت وفا
برکه نماید انفعال رنگ پریده روی ما
وصف لب توگر دمد ازگفتگوی ما
گردد چوگوهر اب گره درگلوی ما
ای دربهار و باغ به سوی توروی ما
نام تو سکه درم گفتگوی ما
بحریم ونیست قسمت ما ارمیدنی
چون موج خفته است تپش موبه موی ما
از اختراع مطلب نایاب ما مپرس
با رنگ و بو نساخت گل ارزوی ما
ما وحباب اب زیک بحرمی کشیم
خالی شدن نبرد پری از سبوی ما
چون صبح چاک سینه ما بخیه ای نداشت
پاشیدن غبار نفس شد رفوی ما
عمری ست باگداز دل خود مقابلیم
ای اینه عبث نشوی روبروی ما
ناگشته خاک دست نشستیم از غرور
چون شعله بود وقف تیمم وضوی ما
نقاش زحمت خط و خال انقدر مکش
خط می کشد به سایه مواب جوی ما
تا چند پروری به نفس مزرع امید
بایدکشید خاطر او را به سوی ما
غماز ناتوانی ما هیچکس نبود
بیدل شکست رنگ برون داد بوی ما
شوق تو دامنی زد بر نارسایی ما
سرکوب بال وپر شد بی دست پایی ما
درکارگاه امکان بی شبهه نیست فطرت
تمثال می فروشد ایینه زایی ما
زان پنجه نگارین نگرفت رنگ و بویی
پامال یأس گردید خون حنایی ما
یارب مباد اتش از شعله بازماند
خاک است بر سر ما از نارسایی ما
چون گل زباغ هستی ما هم فریب خوردیم
خون داشت درگریبان رنگین قبایی ما
گر اشک رخ نساید بر خاک ناتوانی
زان استان که خواهد عذر جدایی ما
در راه او نشستیم چندان که خاک گشتیم
زین بیشتر چه باشد صبرازمایی ما
از سجده حضورت بوی اثر نبردیم
امید دستها سود از جبهه سایی ما
تاکی هوس نوردی تا چند هرزه گردی
یارب که سنگ گردد خاک هوایی ما
گر در قفس بمیریم زان به که اوج گیریم
بی بال و پر اسیریم اه از رهایی ما
سرها قدم نشین شد پروازهاکمین شد
صد اسمان زمین شد از بی عصایی ما
بیدل اگر توهم بند نظر نباشد
کافی ست سیر معنی لفظ اشنایی ما
بر سنگ زد زمانه ز بس ساز اشنا 
 اه از فسون غول به اواز اشنا 
امروز نیست قابل تفریق و امتیاز 
در سرمه گرد می کند اواز اشنا
گر صیقلی به کار برد سعی اتفاق 
 انجام کار دشمن و اغاز اشنا
تا کی درین بساط ز افسون التفات 
 دل می خراشد اینه پرداز اشنا
داد گشاد کار تظلم کجا برد 
 برروی شمع خنده زندگاز اشنا
گر مدعای مرغ نفس ارمیدن است 
 زد حلقه بستگی به در باز اشنا
بشنو نوای نیک و بد از دور و دم مزن 
 دام و قفس خوش است ز پرواز اشنا
چنگ قضاست دهر، امان گاه خلق نیست 
 نی ناله داشته ست ز دمساز اشنا
منت کش تکلف اخلاق کس مباد 
 گنجشک را چه سود زشهبازاشنا
از هرچه دم زنی به خموشی حواله کن
 بیگانه ام ز خویش هم از ناز اشنا
 عشق قابل انشاکسی نیافت 
 این انجمن پر است ز غماز اشنا
بیدل به حرف وصوت هم اواره گشت خلق
 بردیم سر به مهر عدم راز اشنا 
چو شمع یک مژه واکن زپرده مست برون ا
بگیرپنبه ز مینا قدح بدست برون ا
 نه مرده چند شوی خشت خاکدان تعلق
 دمی جنون کن وزین دخمه های پست برون ا
 جهان رنگ چه دارد به جز غبار فسردن
 نیاز سنگ کن این شیشه از شکست برون ا
 ثمرکجاست درین باغ گو چو سرو و چنارت
 ز استین طلب صدهزار دست برون ا
 منزه است خرابات بی نیاز حقیقت
 تو خواه سبحه شمر خواهی می پرست برون ا
 قدت خمیده ز پیری دگر خطاست اقامت
 ز خانه ای که بنایش کند نشست برون ا
 غبار ان همه محمل به دوش سعی ندارد
 به پای هرکه ازین دامگاه جست برون ا
 امید و یاس وجود و عدم غبار خیال است 
 ازانچه نیست مخور غم از انچه هست برون ا 
مباش محوکمان خانه فریب چو بیدل
 خدنگ نازشکاری زقید شست برون ا 
چه کدخدایی ست ای ستمکش جنون کن از دردسر برون ا 
تو شوق ازاد بی غباری زکلفت بام و در برون ا 
به کیش ازادگی نشایدکه فکر لذات عقده زاید 
ره نفس پیچ وخم ندارد چونی زبند شکربرون ا 
اگر محیط گهر برایی قبول بزم وفا نشایی 
دلی به ذوق حضور خونین سرشکی از چشم تر برون ا 
دماغ عشاق ننگ دارد علم شدن بی جنون داغی 
چو شمع گر خودنما برابی ز سوختن گل به سربرون ا 
ز شعله خاکستر اشیانی ربود تشویش پرفشانی 
به ذوق پرواز، بی نشانی تو نیز سر زیر پر برون ا 
کسی درین دشت برنیامد حریف یک لحظه استقامت
توتا نچینی غبار خفت ز عرصه بی جگر برون ا
 ندارد اقبال جوهر مرد در شکنج لباس بودن
چوتیغ، و هم نیام بگذار و با شکوه ظفر برون ا
 به صد تب وتاب خلق غافل گذشت زین تنگنای غربت
چو موج خون ازگلوی بسمل تو نیز باکر و فربرون ا
 به بارگاه نیاز دارد فروتنی ناز سربلندی
به خاک روزی دوریشگی کن دگر ببال و شجربرون ا
 جهان گران خیز نارسایی ست اگرنه در عرصه گاه عبرت
نفس همین تازیانه داردکزین مکان چون سحر برون ا 
درین بساط خیال بیدل ز سعی بی حاصل انفعائی
 حیا بس است ابروی همت زعالم خشک تر برون ا 
از نام اگر نگذری از ننگ برون ا 
ای نکهت گل اندکی از رنگ برون ا
عالم همه از بال پری اینه دارد
 گو شیشه نمودارشو و سنگ برون ا
 زین عرصه اضداد مکش ننگ فسردن 
 گیرم همه تن صلح شوی جنگ برون ا
تا شهرت واماندگی ات هرزه نباشد 
 یک ابله وار از قدم لنگ برون ا
اب رخ گلزار وفا وقف گدازی ست
 خونی به جگرجمع کن ورنگ برون ا
تا شیشه نه ای سنگ نشسته ست به راهت 
 از خویش تهی شوز دل تنگ برون ا
بک لعزش پا جاده توفیق طلب کن
 از زحمت چندین ره و فرسنگ برون ا
 وحشتکده ما و منت گرد خرامی است
 زین پرده چه گویم به چه اهنگ برون ا
 افسردگیی نیست به اوهام تعلق
 هرچند شررنیستی ازسنگ برون ا
 در ناله خا مش نفسان مصلحتی هست 
 ای صافی مطلب نفسی زنگ برون ا 
زندانی اندوه تعلق نتوان بود
 بیدل دلت از هرچه شود تنگ برون ا 
ازین هوسکده با ارزوبه جنگ برون ا
چو بوی گل نفسی پای زن به رنگ برون ا
فشار یأس و امید از شرار جسته نشاید 
 به روی یکدگرافکن سر دو سنگ برون ا
قدح شکسته به زندان هوش چند نشینی 
 گلوی شیشه دودوری بگیرتنگ برون ا
سپند مجمر هستی.ندارد ان همه طاقت 
 نیاز حوصله کن یک تپش درنگ برو ن ا
کسی به غفلت و اگاهی توکار ندارد
 هزاربار فرو رو به زیر سنگ برون ا
 سبکروان زکمانخانه سپهر گذشتند 
 تو نیز وام کن اکنون پر و خدنگ برون ا
چو شیشه چندکشد قلقلت عنان تأمل
 ازبن بساط گلوگیر یک ترنگ برون ا
 بهار خرمی دهر غیر وهم ندرد 
 دو روز سیرکن این سبزه زار بنگ برون ا 
مباش بیدل ازین ورطه ناامید رهایی
 تک درستت اگر نیست پای لنگ برون ا 
ای مرده تکلف از کیف و کم برون ا
گاهی به رغم دانش، دیوانه هم برون ا
 تا ازگلت جز ایثار رنگی دگر نخندد
 سرتا قدم چو خورشید دست کرم برون ا
 تنزیه بی نیاز است از انقلاب تشبیه 
 گو برهمن دو روزی محو صنم برون ا 
صدشمع ازین شبستان درخود زداتش ورفت
ای خار پای همت زینسان تو هم برون ا
 در عرصه تعین بی راستی ظفر نیست
 هرجا به جلوه ایی با این علم برون ا
 شمع بساط غیرت مپسند داغ خفت
 سربازی انقدر نیست ثابت قدم برون ا
 چون اشک چشم حیران بشکن قدم به دامان
 تا ابرو نریزی از خانه کم برون ا
 شرم غروراعمال ابی نزد به رویت
 ای انفعال کوثر یک جبهه نم برون ا
 بار خیال اسباب برگردن حیا بند
 تا دوش خم نبینی مژگان به خم برون ا
 اثبات شخص فطرت بی نفی وهم سهل است 
 چون خامه چیزی ازخود باهر رقم برون ا 
بیدل زقید هستی سهل است بازجستن
 گر مردی اختیاری رو از عدم برون ا 
بود بی مغزسرتند خروش مینا
امشب از باده به جا امده هوش مینا
 وقت ان شدکه به دریوزه شود سر خوش ناز
 کاسه داغ من ازپنبه گوش مینا
 زندگی کردن، مار به خم عجزکشید
 باده، زنار وفا بست به دوش مینا
 تانفس هست به دل زمزمه شوق رساست
 گم نسازد اثر باد ه، خروش مینا
 ای قدح گوش شو و مژده مستی دریاب
 گرم نطقی است کنون لعل خموش مینا
 می کشد جلوه لعل تو به کیفیت می
 اب حسرت ز لب خنده فروش مینا
 چشم و دل زیب گرفتاری سودای همند
 خط جام است همان حلقه گوش مینا 
همه جا جلوه فروش است دل، از دیده مپرس
جام این بزم نهفتند به جوش مینا
 قلقلی راهزن گوش شد و هوش نماند
 ورنه صد رنگ نوا داشت خروش مینا
 دل عشاق زافت نتوان باز خرید
 پرفشان است شکست از برو دوش مینا
بیدل اندر قدح باده نظرکن به حباب
 تا چه دارد نفس ابله پوش مینا
ازین محفل چه امکان است بیرون رفتن مینا 
که پالغز دو عالم دارد امشب دامن مینا 
نفس سرمایه عجزاست از هستی مشو غافل 
که تا صهباست نتوان برد خم ازگردن مینا 
سلامت بی خبر دارد ز فیض عالم ابم 
حباب من ندارد صرفه در نشستن مینا 
بتاب ای افتاب عیش مخموران که در راهت 
سفیدازپنبه شد چون صبح چشم روشن مینا 
اگر می نیست ای مطرب تو ازافسانه دردی 
دل سنگین ما خونین به طرف دامن مینا 
حباب باده با ساغر نفس دزدیده می گوید: 
که از چشم تو دارد نرگسستان گلشن مینا 
مدد از هیچ کس در موسم پیری نمی خواهم 
که بس باشد مرا برکف عصای گردن مینا 
تحیر در صفای امتیاز باده می لغزد 
پری گویی عرق کرده ست در پیراهن مینا 
دلی اماده چندین هوس داری بهم بشکن 
مبادا فتنه زاییها کند ابستن مینا 
اگر جوش بقا نبود فنا هم نشئه ای دارد 
که از قلقل مدان اهنگ بشکن بشکن مینا 
امید سرخوشی در محفل امکان نمی باشد 
مگر از خود تهی گشتن شود پرکردن مینا
اگر بیدل ز اهل مشربی تسلیم سامان کن
 رگ گردن ندارد نسبتی باگردن مینا 
بیا خورشید معنی را ببین ازروزن مینا
که یاد صبح صادق می دهد خندیدن مینا
ز زهد خشک زاهد نیست باکی سیر مستان را
که ایمن از خزان باشد بهارگلشن مینا
زنام می، زبانم مست و بیخود در دهان افتد
نگاهم رنگ می پیداکند از دیدن مینا
مسیح وقت اگرکس باده را خواند عجب نبود
که هردم باده جان تازه بخشد در تن مینا
سلامت یک قلم در مرکزسنگ ست اگر دانی
شکست یأس می پیچد به خود بالیدن مینا
وداع معنی ات از لب گشودنهاست ای غافل
پری گردد پریشان اخر از خندیدن مینا
سرشت ما و میناگویی ازیک خاک شد بیدل
که ما را دل به تن می خندد از خندیدن مینا
ز بخت نارسا نگرفت دستم گردن مینا
مگر مژگان دماند اشک وگیرد دامن مینا
درین میخانه تا ساغرکشی ساز ندامت کن
گلوی بسملی می افشرد خندیدن مینا
زبان تاک تا دم می زند تبخاله می بندد
که برق می نمی گنجد مگردرخرمن مینا
بهاری در نظرگل می کند ما نمی دانم
به طبع غنچه ها رنگ ست یا خون درتن مینا
خیال مستی ان چشم هرجا می فروش اید
عرق بیرون کشد شرم از جبین روشن مینا
نشاط جاودان خواهی دلی راصید الفت کن
که مستی هاست موقوف به دست اوردن مینا
اگر از ساغر اگاهی دل نشئه ای داری
به رنگ پرتومی طوف کن پیرامن مینا
تو ای غافل چرا پیمانه عبرت نمی گیری
که عشرت جام در خون می زند از شیون مینا
به خود بالیدن گردون هوایی در قفس دارد
خلا می زاید ازکیفیت ابستن مینا
میی در چشم داریم الوداع ای رنج مخموری
که امشب موج اشکی برده ام تا دامن مینا
اگرسنگ رهت هوش است فال می پرستی زن
که از خود برنخیزی بی عصای گردن مینا
به حرف ناملایم زحمت دلها مشو بیدل
که هرجا جنس سنگی هست باشد دشمن مینا
شفق در خون حسرت می تپد از دیدن مینا
عقیق، اب روان می گردد از خندیدن مینا
جگرها بر زمین می ریزد از کف رفتن ساغر
دلی در زیر پا دارد به سر غلتیدن مینا
بنال از درد غفلت انقدر کز خود برون ایی
به قدر قلقل است از خویش دامن چیدن مینا
سراغ عیش ازین محفل مجو کز جوش دلتنگی
صدای گریه پیچیده ست بر خندیدن مینا
تُنک سرمایه است ان دل که شد اسودگی سازش
به بی مغزی دلیلی نیست جز خوابیدن مینا
به سعی بیخودی قلقل نوای سازِ نیرنگم
شکست رنگ دارد اینقدر نالیدن مینا
رعونت در مزاج می پرستان ره نمی یابد
چه امکان است از تسلیم سر پیچیدن مینا
نزاکت هم درین محفل به کف اسان نمی اید
گداز سنگ می خواهد به خود بالیدن مینا
بساط ناز چیدم هرقدر کز خود برون رفتم
پری بالید در خورد تهی گردیدن مینا
خموشی چند، طبع اهل معنی تازه کن بیدل
به مخموران ستم دارد نفس دزدیدن مینا
چندین دماغ دارد اقبال و جاه مینا
بر عرش می توان چید از دستگاه مینا
رستن ز دورگردون بی می کشی محال است
دزدیده ام ز مینا سر در پناه مینا
دورفلک جنون کرد ما را خجل براورد
برخود زشرم بستیم اخرگناه مینا
تا می رسد به ساغربرهوش ما جنون زد
یوسف پری برامد امشب زچاه مینا
زاهد به بزم مستان دیگرتو چهره منمای
شبهای جمعه کم نیست روز سیاه مینا
با این درشت خویان بیچاره دل چه سازد
عمری ست بر سرکوه افتاده راه مینا
دلها پر است باهم گرحرف و صوت داریم
قلقل درین مقام است یکسرگواه مینا
با دستگاه عشرت پر توام است کلفت
چشم تری نشسته شت بر قاه قاه مینا
شرم خمار مستی خون گشت و سر نیفراخت
اخرنگون برامد ازسینه اه مینا
نازکدلان این بزم اماده شکستند
از وضع پنبه زنهار مشکن کلاه مینا
پاس رعایت دل اسان مگیر بیدل
با هر نفس حسابی ست درکارگاه مینا
کدامین نشئه بیرون داد راز سینه مینا
که عکس موج می شد جوهرایینه مینا
چنان صاف ست از زنگ کدورت سینه مینا
که می تابد چو جوهر نشئه از ایینه مینا
سزدگرگوش ساغر اشنای این نواگردد
که راز میکشان گل کرده است از سینه مینا
کدورت با صفای مشرب ما برنمی اید
نبندد صورت تمثال زنگ ایینه مینا
به تمکینم چسان خفّت رساندکوشش گردون
ببازد بیستون رنگ وقار ازکینه مینا
تهی دستیم چون ساغر خدا را ساقیا رحمی
به روی بخت ما بگشا درگنجینه مینا
خوشا صبحی که شاه ملک عشرت جلوه ریزاید
به زرین تخت جام از قصر زنگارینه مینا
مقیم گوشه دل باش، گر اسودگی خواهی
که حیرت می شود سیماب در ایینه مینا
همان خاک سیه اکنون لباس دل به بر دارد
صفا مفت است منگرکسوت پارینه مینا
بهار نشئه ام، عیش دماغم، باده صافم
مرا باید نشاندن در دل بی کینه مینا
ادب کوشید در ضبط خود وتعطیل شد نامش
به روز وصل ما ماند شب ادینه مینا
به افت سخت نزدیکند نازک طینتان بیدل
بود با سنگ و اتش الفت دیرینه مینا
مال کار چه بیندکسی نظر به هوا
نمی توان خبر پاگرفت سر به هوا
درتن چمن ز جنونکاری خیال مپرس
به خاک ریشه وگل می کند ثمر به هوا
زمین مزرع ایجاد بس که تنگ فضاست
نمونکاشته تخم شرر مگربه هوا
به عافیتگه خاکسترم چو شعله سری ست
مباد ذوق فضولی کند خبر به هوا
نه مقصدی ست معین نه مطلبی منظور
چوگردباد همین بسته ام کمر به هوا
جهان گرفت به رنگینی پر طاووس
غبار من که ندانم که داد سر به هوا
حدیث سرکشی از قامت بلندکه داشت
که لب گزیده گره بند نیشکر به هوا
چو شبنمی که کند از مزاج صبح بهار
به راهت اینه ها بسته چشم تر به هوا
ز ساز قافله عمر جمع دار دلت
که محمل نفسی دارد این سفر به هوا
به دستگاه رعونت درین بساط مناز
که رفته است سرشمع بیشتر به هوا
چه تنگی این همه افشرد دشت امکان را
که ابر بیضه شکسته ست زیر پر به هوا
دل فسرده اگر سد راه نیست چرا
گشوده اند چو صبحت هزار در به هوا
تعلق دونفس ما ومن غنیمت گیر
که این غبار نیابی دم دگر به هوا
به غیروصل عدم چیست مدعا بیدل
که هر نفس نفس اینجاست نامه بر به هوا
تاراجگرگل بود بدمستی اجزاها
کهسار تهی گردید از شوخی میناها
مستقبل این محفل جز قصه ماضی نیست
تا صبحدم محشر دی خفته به فرداها
دشوار پسندیها بر ماگره دل بست
گرخون نخورد فطرت حل است معماها
معنی همه مشکوف است، تأویل عبارت چند؟
تمثال نمی خواهد ایینه سیماها
نامحرمی عالم تا حشر نگرددکم
افتاده به روی هم پنهانی و پیداها
وحدت نکند تشویش از بیش وکم کثرت
سرچشمه چه نم بازد از خشکی دریاها
کس مانع جولان نیست اما چه توان کردن
چون ابله معذورند دامن به ته پاها
از خاک تو تاگردی ست موضوع پرافشانی
در خواب عدم باقی ست هذیان من و ماها
پیش است به هرگامت صد مرحله نومیدی
دنیا نفسی دارد اماده عقباها
در چارسوی اوهام تا کی الم تنگی
برگوشه دل پیچید یک دامن و صحراها
بیدل طرب و ماتم مفت اثر هستی ست
ما کارگه رنگیم رنگ است تماشاها
گر لعل خموشت کند اهنگ نواها
دشنام، دعاها و بروهاست، بیاها
خوبان به ته پیرهن از جامه برونند
در غنچه ندارندگل این تنگ قباها
رحمت ز معاصی به تغافل نشکیبد
ز انسوست گناههاگرازین سوست الاها
فریادکه ما بیخبران گرسنه مردیم
با هر نفس ازخوان کرم بود صلاها
گه مایل دنیایم وگه طالب عقبا
انداخت خیالت زکجایم به کجاها
از غنچه ورقهای گلم در نظر امد
 دل سوخت به جمعیت ازخویش جداها
هرجاست سری خالی ازاشوب هوس نیست
معموره مار است به هر بام هواها
مشکل که از این قافله تا حشر نشیند
مانند نفس کرد بروها و بیاها
کو دیرو حرم تا غم احرام توان خورد
دوش هم خم گشت ز تکلیف رداها
نامحرم هنگامه تغییر مباشید
تعمیر نویی نیست درین کهنه بناها
کسب عمل اگهی اسان مشمارید
چشم همه کس از مژه خورده شت عصاها
ای کاش پذیرد هوس الحاح تردد
این ابله سرهاست که افتاده به پاها
گر ضبط نفس پرده توفیق گشاید
صیقل زده گیر اینه از دست دعاها
زین بحر محالست زنی لاف گذشتن
بیدل که ز پل بگذرد از سعی شناها
ز بس جوش اثر زد از تب شوق تو یارب ها
فلک در شعله خفت از شوخی تبخال کوکب ها
درین محفل که دارد خامشی افسانه راحت
به هم اوردن مژگان بود بربستن لب ها
ز گرد وحشت ما تیره بختان فیض می بالد
تبسم پاشی صبح است چین دامن شب ها
سبک تازان فرصت یک قلم رفتند ازین وادی
سراغی می دهد موج سراب از نعل مرکب ها
غبار جنبش مژگان ندارد چشم قربانی
قلم محواست هرجا صاف گردد نقش مطلب ها
ز حاسد گر امان خواهی وداع گرم جوشی کن
زمستان سرد می سازد دکان نیش عقرب ها
فلک کشتی به توفان شکستن داده است امشب
ز جوش گریه ام رنگ ته ابند کوکب ها
فسردن بود ننگ اعتبار ما سبک روحان
گران جانی فسون ها خواند و پیدا کرد قالب ها
شرار کاغذ ما درد ازادی گلستانی
چرا ما را نمی خوانند این طفلان به مکتب ها
بنازم نام شیرینی که هرگه بر زبان اید
چو بند نیشکر جوشد به هم چسبیدن لب ها
غبار تیره بختی ها به این لنگر نمی باشد
نمی اید برون چون سایه روزم بیدل از شب ها
زهی سودایی شوق تو مذهب ها و مشرب ها
به یادت اسمان سیر تپیدن جوش یارب ها
مبادا از سرم کم سایه سودای گیسویت
چو مو نشو و نمایی دیده ام در پرده شب ها
جدا از اشک شد چشم سراب دشت حیرانی
همان خمیازه خشکی ست بی اطفال، مکتب ها
بس است از دود دل، جوهرفروش ایینه داغم
به غیر از شام مژگانی ندارد چشم کوکب ها
به خاموشی توان شد ایمن از ایذای کج بحثان
نفس دزدیدن است اینجا فسون نیش عقرب ها
به منع اضطراب عاشقان زحمت مکش ناصح
که اتش زندگی دارد به قدر شوخی تب ها
چو اهنگ جرس ما و سبکروحانه جولانی
که از یک نعره وارش می تپد اغوش قالب ها
عمارت غیر چین دامن صحرا نمی باشد
ز تنگی های مذهب این قدر بالید مشرب ها
زبان در کام پیچیدم، وداع گفتگو کردم
سخن را پرده رخصت بود بربستن لب ها
بهار بی نشان عالم نومیدی ام بیدل
سر غم می تون کرد از شکست رنگ مطلب ها
ای به زلفت جوهر ایینه دل تاب ها
چون مژه دل بسته چشم سیاهت خواب ها
اینقدر تعظیم نیرنگ خم ابروی کیست
حیرت است از قبله رو گرداندن محراب ها
ساغر سرگشتگی را نیست بیم احتساب
بی خلل باشد ز گردون گردش گرداب ها
نیست اشوب حوادث بر بنای رنگ عجز
سایه را بی جا نسازد قوت سیلاب ها
گر زبان در کام باشد راز دل بی پرده نیست
ساز ما می نالد از ابرام این مضراب ها
سخت دشوار است ترک صحبت روشن دلان
موج با ان جهد نتواند گذ شت از اب ها
بستن چشمم شبستان خیال دیگرست
از چراغ کشته سامان کرده ام مهتاب ها
گر نفس زیر و زبر گردیده باشد دل، دل است
تهمت خط برندارد نقطه از اعراب ها
زلف او را اختیاری نیست در تسخیر دل
خودبه خود این رشته می گیرد گره از تاب ها
کج سرشتان را کشاکش دستگاه ابروست
موج در بحر کمان می خیزد از قلاب ها
فرش مخمل هم بساط بوریای فقر نیست
چون صف مژگان گشاید محو گر دد خواب ها
بیدل از ما نیستی هم خجلت هستی نبرد
برنمی دارد هوا گشتن تری از اب ها
ای ز شوخی های حسنت محو پیچ و تاب ها
حیرت اندر اینه چون موج در گرداب ها
بی خراش زخم عشق اسرار دل معلوم نیست
خواندن این لفظ موقوف است بر اعراب ها
صاحب تسلیم را هرکس تواضع می کند
گر کنی یک سجد ه پیدا می شود محراب ها
فکر صید عشرت از قد دوتا جهل است جهل
موج چون ماهی نیفتد در خم قلاب ها
رنجش روشن ضمیران لمعه تیغ است و بس
موج می گردد نمودار از شکست اب ها
دانه دل را شکست از اسیای چرخ نیست
سوده کی گردد گهر از گردش گرداب ها
کرد غفلت جوش زد چندانکه واکردیم چشم
همچو مخمل بود در بیداری ما خواب ها
مدعا بر باد رفت از امد و رفت نفس
نغمه گم شد در غبار وحشت مضراب ها
می دهد زخم دل از بیداد شمشیرت نشان
می توان فهمید مضمون کتب از باب ها
گاه اهم می رباید گاه اشکم می برد
نقد من یک مشت خاک و این همه سیلاب ها
انقدر بر یأس پیچیدم که امیدی نماند
پای تا سر یک گره شد رشته ام از تاب ها
کاروان عمر بیدل از نفس درد سراغ
جنبش موج است گرد رفتن سیلاب ها
ز چشم بی نگه بودم خراب اباد غارتها
چه لازم در دل دوزخ نشستن از شرارتها
سوادنامه هم کم نیست در منع صفای دل
به حیرانی مژه برداشتم کردم عمارتها
به ذوق کعبه مگذر ازطواف کلبه مجنون
غبار معنی الفت مباشید از عبارتها
هجوم داغ عشقت کرد ایجاد سرشک من
زدل هرجا سویدا جوش زد دارد زیارتها
شکست برگ گل هم ازتبسم عالمی دارد
عرقریزی ست هرجاجمع می گرددحرارتها
به خاک خود تیمم ساحل امنی دگردارد
خم اورد ابروی ناز تو از بار اشارتها
به حسن خلق بیدل تا توان در جنت اسودن
مشو چون زاهدان توفانی اب طهارتها
غباریم زحمتکش بادها
به وحشت اسیرند ازادها
املها به دوش نفس بسته ایم
سفریک قدم راه و این زادها
جهان ستم چون نیستان پر است
ز انگشت زنهار فریادها
به هر دامی از ارزو دانه ای ست
گرفتار خویشند صیادها
برون امدن نیست زین اب وگل
بنالید ای سرو و شمشادها
فسردن هم اسوده جان می کند
به هر سنگ خفته ست فرهادها
غنیمت شمارند پیغام هم
فراموشی است اخر این یادها
بد ونیک تاکی شماردکسی
جهان است بگذر ز تعدادها
چه خوب و چه زشت ازنظر رفته گیر
پری می زنند این پریزادها
به پیری ستم کرد ضعف قوی
مپرسید از این خانه ابادها
به صید نقب ازین بیش نشکافتیم
که تا اب و خاک است بنیادها
ز نقش قدم خاک ما غافل است
همه انتخابیم ازین صادها
نوی بیدل از ساز امکان نرفت
نشد کهنه تجدید ایجادها
زهی نظّاره را ازجلوه حسن تو زیورها
رگ برگ گل ازعکس تو درایینه جوهرها
سر سودایی ما را غم دستارکی پیچد
که همچون غنچه از بویت به توفان می رود سرها
به حیرت رفتگانت فارغند از فکر اسودن
که بیداری ست خواب ناز این ایینه بسترها
ندارد هیچ قاصد تاب مکتوب محبت را
مگر این شعله بربندیم بر بال سمندرها
شبی گر شمع امیدی برافروزد سیهروزی
زند تاصبح موج شعله جوش از چشم اخترها
قناعت کوکه فرش دل کند ایینه کردارم
چو چشم حرص تاکی بایدم زد حلقه بر درها
اگر زلف تو بخشد نامه پرواز ازادی
نماند صید مضمون هم به دام خط مسطرها
به چشم اینه تا جلوه گرشد چشم مخمورت
ز مستی چون مژه بریکدگرافتاد جوهرها
همان چون صبح مخمورند مشتاقان گلزارت
نبندی تهمت مستی براین خمیازه ساغرها
گشاد عقده دل بی گداز خود بود مشکل
که نگشاید به جز سودن گره ازکارگوهرها
حوادث عین اسایش بود ازاده مشرب را
که چین موج دارد ازشکست خویش جوهرها
ادب فرسوده ایم ازما عبث تعظیم می خواهی
نخیزد ناله بیمار هم اینجا ز بسترها
سواد نسخه دیدار اگر روشن توان کردن
به اب حیرت ایینه باشد شست دفترها
به ازادی علم شو دست در دامان کوشش زن
نسیم شعله پرواز دارد جنبش پرها
دل اگاه نایاب است بیدل کاندرین دوران
نشسته پنبه غفلت به جای مغز در سرها
سجود خاک راحت گرهوا جوشاند ازسرها
تپیدن محمل دریاکشد بر دوش گوهرها
شب هجرت به ان توفان غبارانگیخت اه من
که میدان پریدن تنگ شد بر چشم اخترها
شهید انتظار جلوه تیغ که ام یارب
که چون شمعم زیک گردن بلندی می کندسرها
در ان گلشن که نخل او علم گردد به رعنایی
زلعلش هرکجا حرفی به تحریراشناگد
تبسم می کشد چون صبح بال ازخط مسطرها
ندارد نامه من درخور پرواز مضمونی
مگر رنگی ببندم بر پر و بال کبوترها
مخواه ازاهل معنی جزخموشی کاندر
حباب اسا نریزن ابروی.خویش گوهرها
ز برگ خوف اگر بر خویش لرزد بید جا دارد
که باشد مفلسان را موی براندام نشترها
سمندر طینتم، ننگ فسردن برنمی دارم
پروبال من اتش بود پیش ازرستن پرها
ز خاکستر سراغ شعله من چند پرسیدن
تب بیتابی شوقم نمی سازم به بسترها
هجوم غجز سامان غرورم کم نمی سازد
چوتیغ موج دارم در شکست خویش جوهرها
به رنگی سوخت عشقم درهوای اتشین خویی
که از خجلت به خاکستر عرق کردند اخگرها
میی کو تا هوس اینجا دماغی تازه گرداند
چوگوهر یک قلم لبریز دلتنگی ست ساغرها
ز ابنای زمان بیهوده دردسر مکش بیدل
اگر باری نداری التفاتت چیست با خرها
نگردد همت موجم قفس فرسودگوهرها
به رنگ دود درتوفان اتش می زنم پرها
زبان خامه من زخمه سازکه شد یارب
که خط پرواز دارد چونا صدا از تار مسطرها
خطی در جلوه می اید زلعل می پرست او
سزدگر اشنای سرمه گردد چشم ساغرها
به رنگ غنچه خون بسته دلهای مشتاقان
ز سودای خطش بر دود دل پیچیده دفترها
تماشا مایل رقص سپندکیست حیرانم
نگاه سرمه الود است دود چشم مجمرها
اگر طالع به کام توست منشین ایمن از مکرش
زگردون زهر در زیر نگین دارند اخترها
طمع ازسعی بیحاصل عرق ریزاست زین غافل
که خاک عالمی گل می کند زاب گوهرها
اگر مهر قناعت بازگیرد پرتو احسان
چو شبنم ابروی مایه برمی دارد از درها
به ترک ارزوهاکوش اگراسودگی خواهی
شکست رنگ این تب نیست بی ایجاد بسترها
به فکر غارت دل اسمان بیهوده می گردد
براین ویرانه می بیزد نفس هم گرد لشکرها
توان ازگردش چشم حباب این نکته فهمیدن
که غفلت پرده سرهای بی مغزند افسرها
چو شبنم کشتی ما مانده درگرداب رنگ گل
نسیمی نیست تا زین ورطه برداریم لنگرها
ز موج انفعال محرمان اواز می اید
که اینجا ازنم یک جبهه می ریزندکوثرها
مجوبیدل علاج سرنوشت ازگریه حسرت
به موج باده دشوار است شستن خط ساغرها
ای بهار جلوه بس کن کز خجالت یارها
در عرق شستند خوبان رنگ از رخسارها
 می شود محو از فروغ افتاب جلوه ات 
 عکس در ابینه همچون سایه بر دیوارها 
ناله بسیار است اما بی دماغ شکوه ایم
بستن منفار ما مهری ست بر طومارها
 شوق دل ومانده پست و بلند دهر نیست
 ناله فرهاد بیرون است ازین کهسارها
 اهل مشرب از زبان طعن مردم فارع است
 دامن صحرا چه غم دارد ز زخم خارها
 دیده ما را غبار دهر عبرت سرمه شد
 مردمک اندوخت این ایینه از زنگارها
 لازم افتاده ست واعظ را به اظهارکمال
 کرناواری غریوش مایه گفتارها
 زاهدان کوسه را ساز بزرگی ناقص است
 ریش هم می باید اینجا در خور دستارها
 لطفی، امدادی، مدارایی، نیازی، خدمتی
 ای ز معنی غافل ادم شو به این مقدارها
 ما زمینگیران ز جولان هوسها فارغیم
 نقش پا و یک وداع اغوشی رفتارها
 هرکجا رفتیم داغی بر دل ما تازه شد 
 سوخت اخر جنس ما ازگرمی بازارها 
درگلستانی که بیدل نوبر تسلیم کرد
 سایه هم یک پایه برتر بود ز دیوارها
بسکه شدحیرت پرست جلوه ات گلزارها 
گل زبرگ خویش دارد پشت بر دیوارها
دل ز دام حلقه زلفت چه سان اید برون 
 مهره را نتوان گرفتن از دهان مارها
از نوای حسرت دیدار هم غافل مباش
 ناله دارد بی تو مژگانم چو موسیقارها
 دستگاه شوخی دردند دلهای دو نیم 
 نیست بال ناله جز واکردن منقارها
گوشه گیران غافل از نیرنگ امکان نیستند 
 می خورد برگوش یکسر معنی اسرارها
باعث اه حزین ما همان از عشق پرس 
 درد می فهمد زبان نبض این بیمارها
بال و پر برهم زدن بی شوخی پرواز نیست 
 بی تکلف نغمه خیزست اضطراب تارها
ختم کردار زبانها بی سخن گردیدن است 
 خامشی چون شمع دارد مهراین طومارها
در بیابانی که ما فکر اقامت کرده ایم 
 می رود بر باد مانند صدا کهسارها
نسخه نیرنگ هستی به که گرداند ورق
 کهنه شد ازامد ورفت نفس تکرارها
 مرده ام اما ز اسایش همان بی بهره ام 
 باکف خاکم هنوز ان طفل داردکارها
بسکه بیدل با نسیم کوی او خوکرده ام
 می کشد طبعم چو زخم از بوی گل ازارها
حیرت دل گر نپردازد به ضبط کارها
ناله می بندد به فتراک تپش کهسارها
عالمی بر وهم پیچیده ست مانند حباب
جز هوا نبود سری در زیر این دستارها
نیست زندانگاه امکان سنگ راه وحشتم
چون نگه سامان عینک دارم از دیوارها
عندلیبان را ز شرم ناله ام مانند شمع
شعله اواز بست ایینه منقارها
از خرام موج می چشم قدح داغ است و بس
دارد این نقش قدم خمیازه رفتارها
موجهای این محیط اخرگهر خواهد شدن
سبحه خوابیده ست در پیچ و خم زنارها
بسکه درهرگل زمین ذوق تماشا خاک شد
پشه می ارد برون نظاره ازگلزارها
فقر در هرجا غرور یأس سامان می کند
کجکلاهی می زند موج از شکست کارها
خواب راحت بسته مژگان به هم اورد ن است
سایه می گردند از افتادن این دیوارها
چون سحر سعی خروشم قابل اظهار نیست
به که برسازم شکست رنگ بندد تارها
بیدل این گلشن ز بس منظورحسن افتاده است
ناز مژگان می دمد گر دسته بندی خارها
از پا نشیند ای کاش محمل کش هوس ها
زین کاروان شنیدیم نالیدن جرس ها
بازار ظلم گرم است از پهلوی ضعیفان
اتش به عزم اقبال دارد شگون ز خس ها
در طبع خودسر جاه سعی گزند خلق است
دیوانه اند سگ ها از کندن مرس ها
ای مزرعی است کانجا دهقان صنع پوشید
خون های زخم گندم در پرده عدس ها
از حرص منفعل شد خوان گستر قناعت
برد از شکر حلاوت جوشیدن مگس ها
در عرصه گاه تسلیم از یکدگر گذشته ست
مانند موج گوهر جولان پیش و پس ها
افغان به سرمه خوابید کس مدعا نفهمید
اخر به خاک بردیم ابرام ملتمس ها
چون ناله زین نیستان رستن چه احتمال است
خط می کشیم عمری ست بر مسطر قفس ها
مجنون شدیم اما داد جنون ندادیم
تا دامن و گریبان کم بود دسترس ها
بیدل به مشق اوهام دل را سیاه کردیم
تا کی طرف براید ایینه با نفس ها
بر قماش پوچ هستی تا به کی وسواس ها
پنبه ها خواهد دمید اخر ازین کرباس ها
شیشه ساعت خبر ز ساز فرصت می دهد
خودسران غافل مباشید از صدای طاس ها
عبرت انجا کز مکافات عمل گیرد عیار
ناخنی دارند در جنگ درودن داس ها
اهل دنیا را به نهضت گاه ازادی چه کار
در مزابل فارغند از بوی گل کناس ها
عالمی بالیده است از دستگاه خودسری
نشتری می خواهد این جمعیت اماس ها
تا بود ممکن به وضع خلق باید ساختن
ادمیت پیش نتوان برد با نسناس ها
حیرت دیدار با دنیا و عقبا شد طرف
بوی امیدی گوارا کرد چندین یاس ها
بی نوایی چون به سامان جنون پوشیده نیست
صبح خندد بر گریبان چاکی افلاس ها
شرم می دارد درشتی از ملایم طینتان
غالب افتاده ست بیدل سرب بر الماس ها
شرم از خط پیشانی ما ریخته شق ها
زین جاده نرفته ست برون نقب عرق ها
درس همه در سکته تدبیر مساوی ست
در موج گوهر نیست پس و پیش سبق ها
زین خوان تهی مغتنم حرص شمارید
لیسیدن اگر رو دهد از پشت طبق ها
بی ماحصل مشق دبستان وجودیم
باید به خیالات سیه کرد ورق ها
فریاد که بستند بر این هستی باطل
یک گردن و صد رنگ ادا کردن حق ها
تیغت چه فسون داشت که چون بیضه طاووس
گل می کند از خاک شهید تو شفق ها
بیدل ز چه سوداست جنون جوشی این بحر
عمری ست که دارد تب امواج قلق ها
بی دماغی با نشاط از بس که دارد جنگ ها
باده گردانده ست بر روی حریفان رنگ ها
غافلند ارباب جاه از پستی اقبال خویش
زیر پا بوده ست صدرارایی اورنگ ها
وادی عشق است اینجا منزل دیگر کجاست
جز نفس در ابله دزدیدن فرسنگ ها
بی نیازی از تمیز کفر و دین ازاد بود
از کجا جوشید یارب اختراع ننگ ها
زاهدان، از شانه پاس ریش باید داشتن 
دا ثعلب بی پیامی نیست زین سر چنگ ها
تا نفس باقی ست باید با کدورت ساختن
در کمین اینه ابی ست وقف زنگ ها
چرب و نرمی هرچه باشد مغتنم باید شمرد
اب و روغن چون پر طاووس دارد رنگ ها
هرچه از تحقیق خوانی بشنو و خاموش باش
ساز ما بیرون تار افکنده است اهنگ ها
اخر این کهسار یک ایینه دل خواهد شدن
شیشه افتاده ست در فکر شکست سنگ ها
بیدل اسباب طرب تنبیه اگاهی ست، لیک
انجمن پر غافل است از گوشمال چنگ ها
جنون انجا که می گردد دلیل وحشت دل ها
به فریاد سپند از خود برون جسته ست محفل ها
به امید کدامین نغمه می نالی درین محفل
تپیدن داشت اهنگی که خون کردند بسمل ها
تلاش مقصدت برد از نظر سامان جمعیت
به کشتی چون عنان دادی رم اهوست ساحل ها
درین محنت سرا گر بستر راحت هوس داری
نمالی سینه بر گردی که گیرد دامن دل ها
به اصلاح فساد جسم سامان ریاضت کن
نم لغزش به خشکی می توان برداشت از گل ها
ز بیرنگی سبک روح امدیم اما درین منزل
گرانی کرد دل چندان که بربستیم محمل ها
چو اشک از کلفت پندار هستی در گره بودم
چکیدم ناگه از چشم خود و حل گشت مشکل ها
ز زخم بی امان احتیاج اگه نه ای ورنه
به چندین خون دیت می خواهد ابروی سایل ها
تو راحت بسمل و غافل که در وحشتگه امکان
چو شمع از جاده می جوشد پر پرواز منزل ها
نوای هستی از ساز عدم بیرون نمی جوشد
گریبان محیط است انکه می گویند ساحل ها
خمار کامل از خمیازه ساغر می کشد بیدل
هجوم حسرت اغوش مجنون ریخت محمل ها
ز برق این تحیر اب شد ایینه دل ها
که ره تا محمل لیلی ست بیرون گرد محمل ها
کجا راحت، چه اسودن که از نایابی مطلب
به پای جستجو چون ابله خون گشت منزل ها
چه دنیا و چه عقبا، سد را ه تست ای غافل
بیا بگذر که از بهر گذشتن هاست حایل ها
درین مزرع چه لازم خرمن ارای هوس بودن
دلی باید به دست اری همین تخم است حاصل ها
به دشت انتظارت از بیاض چشم مشتاقان
سفیدی کرد اخر راه از خود رفتن دل ها
دماغی می رسانم از شکست شیشه رنگی
به خون رفته پرواز دگر دارند بسمل ها
ز پاس ابروی احتیاج ما مشو غافل
به بازار کرم گوهرفروشانند سایل ها
ندارد صید حسن از دامگاه عشق، ازادی
همان یک حلقه اغوش مجنون است محمل ها
ما و من اثبات حق در گوش می اید
نوای طرفه ای دارد شکست رنگ باطل ها
خزان گلشن امکان بهار واجبی دارد
تراوش می کند حق از شکست رنگ باطل ها
زبان شمع فهمیدم، ندارد غیر ازین حرفی
که گر در خود توان اتش زدن مفت است محفل ها
تسلسل اینقدر در دور بی ربطی نمی باشد
گرو از سبحه برد امروز برهم خوردن دل ها
کنار عافیت گم بود در بحر طلب بیدل
شکست از موج ما گل کرد بیرون ریخت ساحل ها
خواجه ممکن نیست ضبط عمر و حفظ مال ها
جاده بسیار دارد اب در غربال ها
گر همین کوس و دهل باشد کمال کر و فر
غیر رسوایی چه دارد دعوی اقبال ها
سادگی مفت نشاط انگار کاینجا حسن هم
جامه نیلی می کند از دست خط و خال ها
پیچ و تاب خشک دارد در کمین ما و منت
بر صریر خامه تاری بسته گیر از نال ها
کوشش افلاک از موی سپیدت روشن است
تاب ده نومیدی از ریشیدن این زال ها
شعله هستی مالش گر همین خاکسترست
رفته می پندار پیش از کاروان دنبال ها
زیر چرخ اثار کلفت ناکجا خواهی شمرد
شیشه ساعت پر است ز گرد ماه و سال ها
شکوه ات از هرکه باشد به که در دل خون شود
شرم کن زان لب که گردد محضر تبخال ها
عرض دین حق مبر در پیش مغروران جاه
سعی مهدی برنمی اید به این دجال ها
خلق را ذوق تعلق توأم طاووس کرد
رنگ هم افتاد پروازش به قید بال ها
می فروشد هرکسی ما را به نرخ عبرتی
جنس ما عمری ست فریادی ست از دلال ها
حیرت ایینه ام بیدل تماشا کردنی ست
ناز صیقل دارم از پامالی تمثال ها
ای ز چشم میْ پرستت مست حیرت جام ها
حلقه زلف گره گیرت به گوش دام ها
در تبسم کم نشد زهر عتاب از نرگست
کی به شور پسته ریزد تلخی از بادام ها
دامنت نایاب و من بی تاب عرض اضطراب
خواهد از خاکم غبار انگیخت این ابرام ها
اتشم از بیم افسردن همان در سنگ ماند
رهزن اغاز من شد کلفت انجام ها
تا شود روشن سواد کلبه تاریک من
می گذارد چشم روزن عینک از گلجام ها
صید محرومی چو من در مرغزار دهر نیست
می رمد از وحشتم چون موج دریا دام ها
بس که بنیادم زاشوب جنون جزو هواست
می توان از استانم ریخت رنگ بام ها
از بلای عافیت هم انقدر ایمن مباش
اب گوهر طعمه خاک است از ارام ها
پیچ وتاب شعله دل نامه پیچیده ا ی است
می فرستم هر نفس سوی عدم پیغام ها
این شبستان جز غبار دیده بیدار نیست
جمع شد دود چراغ و ریخت رنگ شام ها
بی جمالش بس که بیدل بزم ما را نور نیست
ناخنه از موج می اورده چشم جام ها
پیش ان چشم سخنگو موج می در جام ها
چون زبان خامشان پیچیده سر در کام ها
رنگ خوبی را ز چشم او بنای دیگر است
روغن تصویر درد حسن ازین بادام ها
موج دریا را تپیدن رقص عیش زندگی ست
بسمل او را به بی ارامی ست ارام ها
از مذاق ناز اگر غافل نباشد کام شوق
می توان صد بوسه لذت بردن از دشنام ها
چون خط پرگار، اگر مقصد دلیل عجز نیست
پای اغاز از چه می بوسد سرانجام ها
از گرفتاری ما با عشق زیب دیگر است
بال مرغان می شود مژگان چشم دام ها
شهره عالم شدن مشکل بود بی دردسر
روز و شب چین بر جبین دارد نگین از نام ها
سخت دشوار است قطع راه اقلیم عدم
همچو پیک عمر باید از نفس زد گام ها
مقصد وحشت خرامان نفس فهمیدنی ست
بی سراغی نیستند این بوی گل احرام ها
نشئه عیشی که دارد این چمن خمیازه است
بر پر طاووس می بندم برات جام ها
هیچکس در عالم اقبال فارغ بال نیست
رخش نتوان تاختن بیدل به پشت بام ها
گفتگو صد رنگ ناکامی دماند از کام ها
وصل هم موهوم ماند از شبهه پیغام ها
غیر دیر و کعبه هم صد جا تمنا می کند
زندگی یک جامه وار و این همه احرام ها
ریشه نشو و نما از دانه ما گل نکرد
ماند چون حرف خموشی در طلسم کام ها
قطره ما ناکجا سامان خودداری کند
بحر هم از موج اینجا می شمارد گام ها
گل کند در وحشت دردسر فرماندهی
چون شرر از سنگ ریزد زین نگین ها نام ها
چون به اگاهی فتد کار، اهل دنیا ناقصند
ورنه در تدبیر غفلت پخته اند این خام ها
از نشان هستی ما سکه نامی بیش نیست
صید ما حکم صدا دارد به گوش دام ها
لاله و گل بس که لبریزند از صهبای رنگ
در شکستن هم صدایی سر نزد زین جام ها
از تپش اواره ها بی ریشه جرأت مباش
در زمین ناتوانی گشته اند ارام ها
بیدل از ایینه زنگار فرسودم مپرس
داشتم صبحی که شد غارت نصیب شام ها
چیست این باغ و این شکفتن ها
سرابی و سیر روغن ها
موج رم می زند چه کوه و چه دشت
چین گرفته ست طرف دامن ها
نرهید از امل تجرد هم
رشته دارد قفای سوزن ها
شب ما را چراغ فرصت کو
خانه روشن کن است روزن ها
اعتبار زمانه بیکاری ست
قطره گوهر شد از فسردن ها
کو فضایی که واکنیم پری
رفت پرواز با نشیمن ها
خاک گردم ره طلب بندم
سرمه بالم به کام شیون ها
فکر خود بی دماغی هوس است
سرگران شد خمید گردن ها
حیف نشکافتیم پرده دل
دانه بوده ست مهر خرمن ها
یارب از سعی بی اثر تا چند
اب کوبد کسی به هاون ها
گر ننالم کجا روم بیدل
شش جهت بی کسی و من تنها
در باغ دل نهان بود از رفتگان نشان ها
این اتش اگهی داد ما را ز کاروان ها
چندان که شمع کاهد با عافیت قرین است
بازار ما ندارد سودی به این زبان ها
تنگی ز بس فشرده ست این عرصه جدل را
میدان خزیده یکسر در خانه کمان ها
این وادی غرورست فهمیده بایدت رفت
در جاده است اینجا خواباندن سنان ها
جوش بهار جسم است اثار سخت جانی
جوهر فکنده بیرون زین رنگ استخوان ها
پرواز تا جنون کرد گم شد سراغ راحت
بردیم با پر و بال خاشاک اشیان ها
تیغ غرور بشکن در کارگاه گردون
اتش زبانه دارد در گردش فسان ها
در بارگاه تعظیم اقبال بی نیازی ست
تمییز پا و سر نیست منظور استان ها
تقلید فقر نتوان در جاه پیش بردن
بحر از گهر چه نازد بر راحت کران ها
جایی نمی توان برد فریاد بی رواجی
کشتی شکست تاجر تا تخته شد دکان ها
پست و بلند بسیار دارد تردد جاه
همواری ات رها کن بام است و نردبان ها
پرواز وهم بیدل زین بیشتر چه باشد
برده ست گردش سر ما را به اسمان ها
ای اینه حسن تمنای تو جان ها
اوراق گلستان ثنای تو زبان ها
بی زمزمه حمد تو قانون سخن را
افسرده چو خون رگ تار است بیان ها
از حسرت گلزار تماشای تو ابست
چون شبنم گل اینه در اینه دان ها
بی تاب وصال است دل اما چه توان کرد
جسم است به راهت گره رشته جان ها
انجا که بود جلوه گه حسن کمالت
چون اینه محو است یقین ها و گمان ها
از مرحمت عام تو در کوی اجابت
گم گشته اثرها به تک و پوی فغان ها
از قوت تأیید تو تحریک نسیمی
بر بحر کشد از شکن موج کمان ها
در چارسوی دهر گذر کرد خیالت
لبریز شد از حیرت ایینه دکان ها
در پرده دل غیر خیالت نتوان یافت
جولانکده پرتو ماهند کتان ها
در دیده بیدل نبود یک دل پر خون
بی داغ هوای تو در تن لاله ستان ها
ا ی داغ کمال تو عیان ها و نهان ها
معنی به نفس محو و عبارت به زبان ها
خلقی به هوای طلب گوهر وصلت
بگسسته چو تار نفس موج، عنان ها
بس دیده که شد خاک و نشد محرم دیدار
ایینه ما نیز غباری ست از ان ها
تا دم زند از خرمی گلشن صنعت
حسن از خط نو خیز براورده زبان ها
دریاد تو هویی زد و بر ساغر دل ریخت
درد نفس سوخته سر جوش فغان ها
انجا که سجود تو دهد بال خمیدن
چون تیر توان جست به پرواز کمان ها
توفان غبار عدمیم اب بقا کو
دریا به میان محو شد از جوش کران ها
پیداست به میدان ثنایت چه شتابد 
دامن ز شق خامه شکسته ست بیان ها
تا همچو شرر بال گشودم به هوایت
وسعت ز مکان گم شد و فرصت ز زمان ها
بیدل نفس سوخته ما چه فروشد
حیرت همه جا تخته نموده ست دکان ها
ای گرد تکاپوی سراغ نو نشان ها
وامانده اندیشه راه تو گمان ها
حیرت نگه شوخی حسن تو نظرها
خامش نفس عرض ثنای تو زبان ها
اشکی ست ز چشم تر مجنون تو جیحون
لختی ز دل عاشق شیدای تو کان ها
در کُنْهِ تو اگاهی و غفلت همه معذور
دریا ز میان غافل و ساحل ز کران ها
عمری ست که نه چرخ به رنگ گل تصویر
واکرده به خمیازه بوی تو دهان ها
ان کیست شود محرم اظهار و خفایت
ایینه خویشند عیان ها و نهان ها
بر اوج غنایت نرسد هیچ کمندی
بیهوده رسن تاب خیالند فغان ها
انجا که فنا نشئه اسرار تو دارد
پیمانه کش جوش بهار است خزان ها
هر سبزه درین دشت شد انگشت شهادت
تا از گل خودروی تو دادند نشان ها
از شوق تمنای تو در سینه صحرا
همچون دل بی تاب تپان ریگ روان ها
جز ناله به بازار تو دیگر چه فروشیم
اینست متاع جگر خسته دکان ها
بیدل ره حمد از تو به صد مرحله دور است
خاموش که اواره وهمند بیان ها
این انجمن عشق است توفانگر سامان ها
یک لیلی و چندین حی، یک یوسف و کنعان ها
ناموس وفا زین بیش برداشتن اسان نیست
بر رنگ من افکندند خوبان گل پیمان ها
این دیده فریبی ها از غیر چه امکان است
بوی تو جنونکار است در رنگ گلستان ها
خواندیم رموز دهر از تاب و تب انجم
خط نیست درین مکتوب جز شوخی عنوان ها
وحشت ز محیط عشق اثار رهایی نیست
امواج به زنجیرند از چیدن دامان ها
در انجمن توفیق پر بی اثر افتادیم
تر رفت سرشک اخر از خشکی مژگان ها
پیری هوس دنیا نگذاشت به طبع ما
اخ دل از این لذات کندیم به دندان ها
تا دل به گره بستیم با حرص نپیوستیم
جمعیّت گوهر ریخت اب رخ توفان ها
نامحرمی خویشت سد ره ازادیست
چشمی بگشا بشکن قفل در زندان ها
مطرب نفسی سر داد، برقم به جگر افتاد
نی این چه قیامت زد اتش به نیستان ها
بیدل به چه جمعیت چون شمع ببالد کس
سرتکمه برون افکند از بند گریبان ها
زهی چون گل به یاد چیدن از شوق تو دامان ها
چو صبح اواره چاک تمنایت گریبان ها
ز محفل رفتگان در خاک هم دارند سامان ها
مشو غافل ز موسیقار خاموشی نیستان ها
ز چشمم چون نگه بگذشتی و از زخم محرومی
جدایی ماند چون خمیازه در اغوش مژگان ها
در ان محفل که رسوایی دهد کام دل عاشق
چو گل دامان مقصد جوشد از چاک گریبان ها
به فکر تازه گویان گر خیالم پرتو اندازد
پر طاووس گردد جدول اوراق دیوان ها
در ان وادی که گرد وحشتم بر خویش می بالد
رم هر ذره گیرد در بغل چندین بیابان ها
به اوج همتم افزود پستی های عجز اخر
که در خورد شکست خود بود معراج دامان ها
چه شد گر تنگ شد بر بسملم جولانگه هستی
در اغوش پسر وامانده دارم طرح میدان ها
به چندین حسرت از وضع خموش دل نی ام ایمن
که این یک قطره خون در خود فروبرده ست توفان ها
چنین کز شوق نیرنگ خیالت می روم از خود
توان کردن ز رنگ رفته ام طرح گلستان ها
دل وارسته با کون و مکان الفت نبست اخر
نشست این مصرع از برجستگی بیرون دیوان ها
به روی چهره بی مطلبی گر چشم بگشایی
دو عالم از ره نظاره بریزد چو مژگان ها
ز عشق شعله خو برخاست دود از خرمن امکان
تب این شیر اتش ریخت بیدل در نیستان ها
چو سایه چند به هر خاک جبهه سودن ها
که زنگ بخت نگردد کم از زدودن ها
غبار غفلت و روشندلی نگردد جمع
کجاست دیده ایینه را غنودن ها
ز امتحان محبت در اتشیم همه
چو عود سوختن ماست ازمودن ها
دمی که جلوه ادا فهم مدعا باشد
گشودن مژه هم مفت لب گشودن ها
مخواه زاینه حسن رفع جوهر خط
که بیش می شود این زنگ از زدودن ها
گر ابرو بود از حادثات کاهش نیست
زیان نمی رسد الماس را ز سودن ها
کجاست عشرت اندوختن به راحت ترک
مجو چو کاشتن اسانی از درودن ها
مباش هرزه نوای بساط کج فهمان
که ترسم افت نفرین کشد ستودن ها
تغافل از بد و نیک اعتبار اهل حیاست
که سرخ رویی چشم اورد غنودن ها
نی ام چو ماه نو از افت کمال ایمن
همان به کاستنم می برد فزودن ها
فریب فرصت هستی مخور که همچو شرار
نهفتنی ست اگر هست وانمودن ها
درین محیط که نقد فسوس گوهر اوست
کفی پُرابله کن چون صدف ز سودن ها
سراغ جیب سلامت نمی توان دریافت
مگر ز کسوت بی رنگ هیچ بودن ها
گره گشای سخنور سخن بود بیدل
به ناخنی نفتد کار لب گشودن ها
چو اشک ان کس که می چیند گل عیش از تپیدن ها
بود دلتنگ اگر گوهر شود از ارمیدن ها
ز بس عام است در وحشت سرای دهر بی تابی
دل هر ذره دارد در قفس چندین تپیدن ها
مجو اوازه شهرت ز اهنگ سبک روحان
صدای بال مرغ رنگ نبود در پریدن ها
نگه در دیده حیران ما شوخی نمی داند
به رنگ چشم شبنم درد این میناست دیدن ها
دوتا کردیم اخر خوبش را در خدمت ببری
رسانیدیم بار زندگانی تا خمیدن ها
ز رونق باز می ماند چو مینا شد ز می خالی
شکست رنگ ظاهر می شود در خون کشیدن ها
مرا از پیچ وتاب گردباد این نکته شد روشن
که در را طلب معراج دامان است چیدن ها
ز قطع الفت دل ها حسود اسوده ننشیند
شود خمیازه مقراض افزون در بریدن ها
گداز درد نومیدی تماشای دگر دارد
به رنگ اشک ناسورم نظرباز چکیدن ها
حباب از موج هرگز صرفه طاقت نمی بیند
ز بال ما گره وامی کند اخر تپیدن ها
ز هستی گر برون تازی عدم در پیش می اید
درین وادی مقامی نیست غیر از نارسیدن ها
مجو از طفل خویان، فطرت ازادگان بیدل
به پرواز نگه کی سرسا اشک از دویدن ها
چو شمعم از خجالت رهنمود نارسیدن ها
به جای نقش پا در پیش پا دارم چکیدن ها
ز یک تخم شرر صد کشت عبرت کرده ام خرمن
ازین مزرع درودن می دمد پیش از دمیدن ها
گلستان جنون را ان نهال شوق دربارم
که چون اهم برون می ارد از خود قد کشیدن ها
در ان وادی که طاقت ها به عرض امتحان اید
نگاه ما ز خود رفتن، سرشک ما دویدن ها
چه دست و پا تواند زد کسی در بند جسمانی
ندارد این قفس بیش از نفس واری تپیدن ها
به سر بردیم در شغل تأسف مدت هستی
رهی کردیم چون مقراض قطع از لب گزیدن ها
زدیم از ساز هستی دست در فتراک بی تابی
نفس ما را به رنگ صبح شد دام رمیدن ها
ز نیرنگ فسون پردازی الفت چه می پرسی
تو در اغوشی و من کشته از دور دیدن ها
ز اوج اعتبار ازاده ام گرد ره فقرم
نباشد دامن کوتاه من مغرور چیدن ها
نگردی محرم راز محبت بی شکست دل
که چون گل خواندن این نامه می باشد دریدن ها
چنین در حسرت صبح بناگوش که می گریم
که در مهتاب دارد ریشه اشکم از چکیدن ها
در این گلشن که رنگش ریختند از گفتگو بیدل
شنیدن هاست دیدن ها و دیدن ها شنیدن ها
فلک این سرکشی چند از غبار ارمیدن ها
نمی بایست از خاک اینقدر دامن کشیدن ها
مخور ای شمع از هستی فریب مجلس ارایی
که یک گردن نمی ارزد به چندین سر بریدن ها
همان بهتر که عرض ریشه در خاک عدم باشد
به رنگ صبح، برق حاصل است اینجا دمیدن ها
شبی از بی خودی نظاره ان بی وفا کردم
کنون چشمم چو شمع کشته داغ است از ندیدن ها
به ساز محفل بی رنگ هستی سخت حیرانم
که نبض ناله خاموش است و دل مست شنیدن ها
مقام وصل نایاب است و راه سعی ناپیدا
چه می کردیم یارب گر نبودی نارسیدن ها
کف خاک هوا فرسوده ای، ای بی خبر شرمی
به گردون چند چون صبحت برد بی جا دویدن ها
سرشکم داشت از شوقت گداز الوده تحریری
به بال موج بستم نامه در خون تپیدن ها
چو اشکم، ناتوانی رخصت جرأت نمی بخشد
مگر از لغزش پابندم احرام دویدن ها
شرارم، شعله ام، رنگم، کدامین طایرم یارب
که می خواند شکست بالم افسون پریدن ها
ز شرم نرگس مخمور او چندان عرق کردم
که سرتا پای من میخانه شد از شیشه چیدن ها
ز احوال دل غمدیده بیدل چه می پرسی
که هست این قطره خون چون غنچه محروم از چکیدن ها
در فکر حق و باطل خوردیم عبث خون ها
این صنعت الفاظ است یا شوخی مضمون ها
بر هرچه نظر کردیم کیفیت عبرت داشت
گردون ز کجا واکرد دکانچه معجون ها
نظم گهر معنی چون نثر فراهم نیست
از بس که جنون انگیخت بی ربطی موزون ها
در خلق ادب ورزی خاصیت افلاس است
فقر این همه سامان کرد موسایی و قارون ها
بر نیم درم حاجت صد فاتحه باید خواند
هرجا در جودی بود شد مرقد مدفون ها
جز کنج مزار امروز کس دادرس کس نیست
انسان چه کند با این خرس و سگ و میمون ها
تدبیر تکلف چند بر عالم ازادی
معموره قیامت کرد در دامن هامون ها
تا بی نفسی شوید الودگی هستی
چون صبح به گردون رفت جوش کف صابون ها
غواصی این دریا بر ضبط نفس ختم است
در شکل حباب اینجاست خم ها و فلاطون ها
از عشق چه می گویی، از حسن چه می پرسی
مجنون همه لیلی گیر، لیلی همه مجنون ها
بیدل خبر خلوت از حلقه در جستم
گفت انچه درون دارد پیداست ز بیرون ها
وفاق تخم ثباتی نکاشت در دل و دین ها
به حکم یأس دمیدیم از این فسرده زمین ها
چو غنچه در پس زانوی انتظار جدایی
نشسته در چمن ما هزار رنگ کمین ها
در این زمانه سر نخوتی کشیده به هرسو
ز نقشخانه پا در هوای چنبر زین ها
غم معاش به تاراج حسن تاخته چندان
که لاغری ز میان رفته فربهی ز سرین ها
نم مروتی از خلق اگر رسد به خیالت
چکیده گیر به خاک از فشار چین جبین ها
نظر نکرده به دل مگذر ای بهار تعین
تغافل از چه به صیقل زنند اینه بین ها
حضور عبرت و اسباب راحت این چه خیال است
مژه نبسته به خواب است چشم سایه نشین ها
به نام شهرت اقبال زندگی نفروشی
که زهر در بن دندان نهفته اند نگین ها
نفس گداخت خجالت به خاک خفت قناعت
ولی چه سود علاج غرض نمی شود این ها
تظلم دم پیری کجا برم من بیدل
رسید مو به سپیدی کشید پوست به چین ها
ای رسته زگلزارت ان نرگس جادوها
صاد قلم تقدیر با مصرع ابروها
 نتوان به دل عشاق افسون رهایی خواند
 زین سلسله ازادند زنجیر ی گیسوها
 نیرنگ طلب ما را این دربدری اموخت
 قمری به سر سرو است اواره کوکوها
 برغنچه ستمها رفت تاگل چمن ارا شد
 ازگردشکست دل رنگی ست بر این روها
 صید دوجهان ازعدل درپنجه اقبال است
 پرواز نمی خواهد شاهین ترازوها
 تا لفظ نگردد فاش معنی نشود عریان
 بی پردگی رنگ است اشفتگی بوها
 خست زکرم کیشان ظلم است به درویشان
 برسبزه دم تیغ است لب خشکی این جوها
 ما سجده سرشتان راجز عجز پناهی نیست
 امید رسا داریم چون سر به ته موها
 هر کس ز نظرهاجست از خاک برون ننشست
 واماند ه این صحراست گرد رم اهوها
 این عالم اندوه است یاران طرب اینجانیست
 جمعیت اگر خواهی پیشانی و زانوها
قانع صفتا ن بیدل بر مائده قسمت
 چون موج گهر بالند از خوردن پهلوها
ای فدای جلوه مستانه ات میخانه ها
گرد سرگردیده چشمت خط پیمانه ها
 سوخت باهم برق بی پروایی عشق غیور 
 خواب چشم شمع و بالین پر پروانه ها
گردباد ایجادکرد اخر به صحرای جنون 
 بر هوا پیچیدن موی سر دیوانه ها
رازعشق ازدل برون افتاد و رسوایی کشید 
 شد پریشان گنج تا غافل شد از ویرانه ها
عاقبت در زلف خوبان جای ارایش نماند
 تخته گردید از هجوم دل دکان شانه ها
 تا رسد خوابی به فریاد دماغ ما چوشمع 
 تا سحر زین انجمن باید شنید افسانه ها
جوهرکین خنده می چیند به سیمای حسد
 نیست برهم خوردن شمشیر بی دندانه ها
 تاطبایع نیست مألوف، انجمن ویرانه است
 ناقص افتدخوشه چون بی ربط بالددانه ها
 خلق گرمی داشت شرم چشم پرخاشی نبود
 عرصه شطرنج شداز بی دری این خانه ها
نا توانی قطع کن بیدل ز ابنای زمان
 اشنای کس نگردند این حیا بیگانه ها
چیده است لاف خلق به چیدن ترانه ها
بر خشت ذره منظر خورشید خانه ها
زین بزم عالمی غم راحت به خاک برد
اب محیط رفت به گردکرانه ها
نشو نمای کشت تعلق ندامت است
جز ناله نیست ریشه زنجیر دانه ها
ان کس که بگذرد ز خم زلف یارکیست
بر دل چه کوچه ها که ندادند شانه ها
اتش اگر زگرمی خویت نشان دهد
انگشت زینهارکشد از زبانه ها
نومیدی ام ستمکش خلد و جحیم نیست
اسوده ام به خواب عدم زین فسانه ها
پرواز بی نشان مرا بال رنگ نیست
گو بیضه بشکند به کلاه اشیانه ها
کوشش به دیر وکعبه تحقیق ره نبرد
اواره ماند ناوک من زین نشانه ها
هر عضو من چو شمع ادبگاه نیستی ست
تا نقش پا سر من واین استانه ها
اتش زدند شب و رقی را در انجمن
کردیم سیر فرصت ایینه خانه ها
در دامگاه قسمت روزی مقیدیم
بیدل به بال ماگره افکند دانه ها
ای موجزن بهار خیالت ز سینه ها
جوش پری نشسته برون ز ابگینه ها
 جور ته ر پنبه کارگلستان داغ دل
 تیغت زبان ده دهن زخم سینه ها
 سودایی تو با گهر تاج خسروان
 جوید ز جوش ابله پا قرینه ها
 ازفضل ورحمت تولب رشک می گزد
 بر ناخن شکسته کلید خزینه ها
 در خرقه نیازگدایان درگهت
 نازد به شوخی پر طاووس پینه ها
 نازکدلان باغ تو چون شبنم سحر
 برروی برگ گل شکنند ابگینه ها
 در قلزم خیال تو نتوان کنار جست
 خلقی در اب اینه دارد سفینه ها
 دل را محبت تو همان خاکسار داشت
 ویرانه را غنا نرسد از دفینه ها 
چوبیدل انکه مهررخت دلنشین اوست
 نقش نگین نمی شودش حرف کینه ها
ای ارزوی مهرتو سیلاب کینه ها
بر هم زن کدورت سنگ ابگینه ها
 ملاح قدرت تو ز عکس تجلیات
 راند به بحراینه دل سفینه ها
 اتش پرست شعله اندیشه ات جگر
 ایینه دار داغ هوای تو سینه ها
 از حیرت صفای تو خونی است منجمد
 اشک روان سطر به چشم سفینه ها
 درکارگاه حکم تو بهرگداز سنگ
 اتش برون دهد نفس ابگینه ها
 انجاکه مهر عشق کند ذره پروری 
 جوشد گل شرافت ذات ازکمینه ها 
تا پایه ای ز قصر محبت نشان دهیم 
چون صبح چاک دل به فلک برد زینه ها 
بیدل به خاکساری خود ناز می کند
 ای در غبار دل ز خیالت دفینه ها
تعلق بود سیر اهنگ چندین نوحه سازی ها
قفس اموخت ما را صنعت قانون نوازی ها
جهانی را غرور جاه کرد از فکر خود غافل
گریبان ها ته پا امد از دامن طرازی ها
غنا دردسر اسباب بردارد؟ محال است این
گذشتن نگذرد از اب تیغ بی نیازی ها
در این دشت هوس یارب چه گوهر در گره بستم
عرق شد مهره گل از غبار هرزه تازی ها
جنون مشرب شمع است یکسر ساز این محفل
جهانی می خورد اب از تلاش خودگدازی ها
کمال از خجلت عرض تعین اب می گردد
خوشا گنجی که در ویرانه دارد خاکبازی ها
به اقبال ادب گر نسبتی داری مهیا کن
گریبانی که از سر نگذرد گردن فرازی ها
تو با ساز تعلق درگذشتی از امل بیدل
ندارد رشته کس بی گسستن این درازی ها
باز اب شمشیرت از بهار جوشی ها
داد مشت خونم را یاد گل فروشی ها
ناله تا نفس دزدید من به سرمه خوابیدم
کرد شمع این محفل داغم از خموشی ها
یا تغافل از عالم یا ز خود نظر بستن
زین دوپرده بیرون نیست ساز عیب پوشی ها
مایه دار هستی را لاف ما و من ننگ است
بی بضاعتان دارند عرض خودفروشی ها
زاهدی نمی دانم تقویی نمی خواهم
سینه صافیی دارم نذر دُردنوشی ها
ساز محفل هستی پر گسستن اهنگ است
از نفس که می خواهد عافیت سروشی ها
محرم فنا بیدل زیر بار کسوت نیست
شعله جامه ای دارد از برهنه دوشی ها
به ذوق داغ کسی در کنار سوختگی ها
چو شمع سوختم از انتظار سوختگی ها
ز خود رمیده شرار دلی ست در نظر من
بس است اینقدرم یادگار سوختگی ها
به هر قدم جگری زیر پا فشرده ام امشب
چو اه می رسم از لاله زار سوختگی ها
شرار محمل شوقم گداز منزل ذوقم
هزار قافله دارم به بار سوختگی ها
هنوز از کف خاکسترم بهار فروش است
شکوفه چمن انتظار سوختگی ها
ز داغ صورت خمیازه بست شمع خموشم
فنا نبرد ز خاکم خمار سوختگی ها
بیا که هست هنوز از شرار شعله عمرم
نفس شماری صبح بهار سوختگی ها
به سینه داغ و به دل ناله و به دیده سرشکم
محبتم همه جا شعله کار سوختگی ها
رمید فرصت و ننواخت عشقم از گل داغی
گذشت برق و نگشتم دچار سوختگی ها
بضاعتی نشد ایینه قبول محبت
مگر دلی برد از ما به کار سوختگی ها
مقیم عالم نومیدیم ز عجز رسایی
نشسته ام چو نفس بر مزار سوختگی ها
به محفلی که ادب پرور است ناله بیدل
خجسته دود سپند از غبار سوختگی ها
تا چند به هر عیب و هنر طعنه زنی ها
سلاخ نه ای، شرمی ازین پوست کنی ها
چون سبحه در این معبد عبرت چه جنون است
ذکر حق و برهم زدن و سرشکنی ها
چندان که دمد نخل، سر ریشه به خاک است
ذلت نبرد جاه ز تخمیر دنی ها
ما را به تماشای جهان دگر افکند
پرواز بلندی به قفس پرفکنی ها
الفت قفس زندگی پا به هواییم
باید چو نفس ساخت به غربت وطنی ها
صیت نگهت یاد خم زلف ند ارد
ترکان خطایی چه کمند از ختنی ها
جان کند عقیق از هوس لعل تو لیکن
دور است بدخشان ز تلاش یمنی ها
بی پردگی جوهر راز است تبسم
ای غنچه مدر پیرهن گل بدنی ها
از شمع مگویید و ز پروانه مپرسید
داغ است دل از غیرت این سوختنی ها
جز خرده چه گیرد به لب بسته بیدل
نامحرم خاصیت شیرین سخنی ها
سخن شد داغ دل چون شمع از اتش بیانی ها
معانی مرد در دوران ما از سکته خوانی ها
طبیعت هم عنان هرزه گویان تا کجا تازد
خیالم محو شد از کثرت مصرع رسانی ها
ز تشویش کج اهنگان گذشت از راستی طبعم
مگر این حلقه ها بردارد از ره بی سنانی ها
ز استغنای ازادی چه لافد موج در گوهر
به معنی تخته است انجا دکان ترزبانی ها
چه ریشد دستگاه فطرتم تار خیال اینجا
به اشکیل خران دارم تلاش ریسمانی ها
ز طاق افتاد مینای اشارات فلک تازی
هلال اکنون سپهر افکند ار ابروکمانی ها
نفس سرمایه ای از لاف خودسنجی تبرا کن
مبادا دل شود سنگ ترازوی گرانی ها
به بی باکی زبان واکرده ای، چون شمع و زین غافل
که می راند برون بزمت اخر نکته رانی ها
ز دعوی چند خواهی بر گردون منفعل بودن
قفس تنگ است جز بر ناله مفکن پرفشانی ها
غرور رستمی گفتم به خاکش کیست اندازد
ز پاافتادگان گفتند: زور ناتوانی ها
سری در جیب دزدیدم، ز وهم خان ومان رستم
ته بالم براورد از غم بی اشیانی ها
تو ای پیری مگر بار نفس برداری از دوشم
گران شد زندگانی بر دل از یاد جوانی ها
به ناموس حواسم چون نفس تهمت کش هستی
همه در خواب و من خون می خورم از پاسبانی ها
دنائت بس که شد امروز مغرور غنا بیدل
زمین هم بال وپر دارد به ناز اسمانی ها
بود سرمشق درس خامشی باریک بینی ها
ز مو انگشت حیرانی به لب دارند چینی ها
 مرا از ضعف پرواز است قید اشیان ورنه
نفس گیرم چو بوی غنچه از خلوت گزینی ها
 نیاز من عروج نشئه ناز دگر دارد
سپهر اوازه ام بر استانت از زمینی ها
 دل رم ارزو مشکل شود محبوس نومیدی
که سنگ اینجا شرر می گردد از وحشت کمینی ها
 نفس دزدیدنم شد باعث جمعیت خاطر
به دام افتاد صید مطلبم از دام چینی ها
 غبار فقر زنگ سرکشی را می شود صیقل
سیاهی می برد از شعله خاکسترنشینی ها
 به شوخی امد از بی د ستگاهی احتیاج من
درازی کرد دست اخر زکوته استینی ها
 خروش اهل جاه ز خفت ادراک می باشد
تنک ظرفی ست یکسر علت فریاد چینی ها
 طریق دلربایی یک جهان نیرنگ می خواهد
به حسن محض نتوان پیش بردن نازنینی ها
 مگر از فکر عقبا بازگردم تا به خویش ایم
که از خود سخت دور افتاده ام ازپیش بینی ها
 دوتاگشتیم در اندیشه یک سجده پیشانی
به راه دوست خاتم کرد ما را بی نگینی ها 
دم تیغ است بیدل راه باریک سخن سنجی
زبان خامه هم شق دارد از حرف افرینی ها
به داغ غربتم واسوخت اخر خودنمایی ها
براورد از دلم چون ناله اظهار رسایی ها
غبارانگیز شهرت نیست وضع خاکسار ما
خروشی داشتم گم کرده ام در سرمه سایی ها
هوادار مزاج طفلی ام اما ازین غافل
که چون گل پوست بر تن می درد رنگین قبایی ها
چو رنگم بس که سر تا پا طلسم ساز خاموشی
شکستن هم نبرد از پیکر من بی صدایی ها
در این وادی به تدبیر دگر نتوان زدن گامی
مگر نذر ز خود رفتن شود بی دست و پایی ها
مباش ای غنچه اوراق گل مغرور جمعیت
که این پیوستگی ها در بغل دارد جدایی ها
تو از سررشته تدبیر راهم غافلی ورنه
ندارد فسق خلوتخانه ای چون پارسایی ها
کسی یارب مباد افسرده نیرنگ خودداری
شرارم شنگ شد از کلفت صبرازمایی ها
اثر گم کرده اهم مپرس از عندلیب من
در این گلشن نفس می سوزم از اتش نوایی ها
ز طوف استانش تا نصیب سجده بردارم
به رنگ سایه ام محمل به دوش جبهه سایی ها
به دل گفتم کدامین شیوه دشوار است در عالم
نفس در خون تپید و گفت : پاس اشنایی ها
چه کلفت ها که دل در بی خودی دارد نهان بیدل
بود ایینه را حیرت نقاب بی صفایی ها
ای بهارستان اقبال، ای چمن سیما بیا
فصل سیر دل گذشت اکنون به چشم مابیا
 می کشد خمیازه صبح، انتظار افتاب
 در خمار اباد مخموران قدح پیما بیا
 بحر هرسو رو نهد امواج گرد راه اوست
 هردو عالم در رکابت می دود تنها بیا
 خلوت اندیشه حیرت خانه دیدار تست
 ای کلید دل در امید ما بگشا بیا
 عرض تخصیص ازفضولیهای اداب وفاست
 چون نگه در دیده یا چون روح دراعضا بیا
 بیش ازاین نتوان حریف دا غ حرمان زیستن
 یا مرا از خود ببر انجا که هستی یا بیا
 فرصت هستی ندارد دستگاه انتظار
 مفت امروزیم پس ای وعده فردا بیا
 رنگ و بوجمع است در هرجا چمن دارد بهار
 ما همه پیش توایم ای جمله ما با ما بیا
 وصل مشتاقان زاسباب دگر مستغنی است 
 احتیاج این است کای سامان استغنا بیا 
کو مقامی کز شکوه معنی ات لبریز نیست
 غفلت است اینهاکه بیدل گویدت اینجا بیا
چه فسردگی بلدتوشدکه به محفل من وما بیا
که گشود؟اه غنودنت که درین فسانه سرا بیا
نفسی ست مغتنم هوس، طربی وحاصل عبرتی
سربام فرصت پرفشان چو سحربه کسب هوا بیا
تک وتاز و هم جنون عنان به سپهر می بردت کشان
تو غبار باخته طاقتی به زمین عجز رسا بیا
به غبار قافله سلف نرسیده ای وگذشته ای
صف پیش می زندت صلاکه بیا و رو به قفا بیا
سروپا دمی که به هم رسد، تک وتازها به قدم رسد
خم انتظارتو می کشم به وداع قد دوتا بیا
به بتان چه تحفه برد اثر زترانه قسمی دگر
به رهت سیه شده خون من به بهاررنگ حنا بیا
کس ازین حدیقه نمی بردکم وبیش قسمت بی سبب
چو چنارکو طلب ثمر به هزار دست دعا بیا
به ادای ناز فضولی ات سر وبرگ حسن قبول کو
ستم است دعوت شه کنی که به کلبه های گدا بیا
به فسون حاجت هرزه دو، در جرأتی نگشوده ام
زحیا رسیده به گوش من که عرق کن ابله پا بیا
تو چوشمع در برانجمن به هوس ستمکش سوختن
کف پا نشسته به راه سرکه بلغزو جانب ما بیا
من بیدل از در عاجزی به چه سو روم، به کجا رسم
همه سوست حکم بروبرو همه جاست شوربیا بیا
ای گداز دل نفسی اشک شو به دیده بیا
یار می رود ز نظر یک قدم دویده بیا
 فیض نشئه های رسا مفت تست در همه جا
 جام ظرف هوش نه ای چون می رسیده بیا
 نیست دربهار جهان فرصت شگفتگی ات
 هم ز مرغزار عدم چون سحر دمیده بیا
 جز تجرد ازکر و فر چیست انتخاب دگر
 فرد می روی ز نظرگو همه قصیده بیا
 از سروش عالم جان این نداست بال فشان
 کای نوای محفل انس از همه رمیده بیا
 باغ عشق تا هوست نیست جزهمین قفست
 یک دو روز از نفست مهلت است دیده بیا
 تا نرفته ام ز نظر شام من رسان به سحر
 شمع انتظار توام صبح نادمیده بیا
 شمع بزمگاه ادب تا نچیند ازتو تعب
 همعنان ضبط نفس لختی ارمیده بیا
 سقف کلبه فقرا نیست سیرگاه هوا
 سر به سنگ تا نخورَد اندکی خمیده بیا
 بی ادب نبردکسی ره به بارگاه وفا
 یا قدم به خاک شکن یا عنان کشیده بیا
 تیغ غیرت ز همه سو بر غرورکرده غلو
 عافیت اگر طلبی با سر بریده بیا
 اززیان وسودنفس وحشت است حاصل وبس 
 جنس این دکان هوس دامن است چیده بیا 
بیدل از جهان سخن بر فنون و هم متن
 رو از ان سوی تو و من حرف ناشنیده بیا
به هر جبین که بود سطری ازکتاب حیا
ز نقطه عرقم دارد انتخاب حیا
 شبی به روی عرقناک او نظرکردم
 گذشت عمر وشنا می کنم دراب حیا
 ز لعل او به خیالم سوال بوسه گذشت
 هزار لب به عرق دادم از جواب حیا
 دمی که ناز به شوخی زند چه خواهدکرد
 پری رخی که عرق می کند زتاب حیا
 ز روی یارکسی پرده عرق نشکافت
 گشاده چون شد ازین تکمه ها نقاب حیا
 عرق ز پیکر من شست نقش پیدایی
 هنوز پاک نمی گردم از حساب حیا
 دگر مخواه ز من ثاب هرزه جولانی
 دویده ام عرقی چند در رکاب حیا
 ز خوب جستم و چشمی به خویش نگشودم
 به روی من که فشاند اینقدرگلاب حیا
 به چشم بسثن از انصاف، نگذری زنهار 
 به پل نمی گذرد هیچکس زاب حیا 
ز قطرگی بدر خجلت گهر زده ایم 
جبین بی نم ما ساخت با سراب حیا 
عرق زطینت ما هیچ کم نشد بیدل
 نشسته ایم چو شبنم در افتاب حیا 
به نمود هستی بی اثر چه نقاب شق کنم از حیا
تو مگر به من نظری کنی که دمی عرق کنم از حیا
 اگرم دهد خط امتحان، هوس کتاب نه اسمان
مژه بر هم ارم ازین وان همه یک ورق کنم ازحیا
 چه کنم ز شوخی طبع دون، قدحی نزد عرقم به خون
که ببوسم ان لب لعل گون سحری شفق کنم ازحیا
 ز تخیلی که به راه دین غم باطلم شده دلنشین
به من این گمان نبرد یقین که خیال حق کنم از حیا
 چوز خاک لاله برون زند، قدح شکسته به خون زند
هوسی اگربه جنون زند به همین نسق کنم ازحیا
 زکمالم انچه به هم رسد، نه زلوح ونی زقلم رسد
خط نقش پا به رقم رسدکه منش سبق کنم از حیا
به امید وصل تونازنین، همه رانثار دل است و دین
 من بیدل وعرق جبین که چه در طبق کنم ازحیا
مارا زگرد این دشت عزمی است رو به دریا
پرکهنه شد تیمم اکنون وضو به دریا
کرکسب اعتبارات دوری ز بزم انس است
یک قطره چون گوهرنیست بی ابرو به دریا
شرم غنا چه مقدار بر فطرتم گران بود
کزیک عرق چوگوهررفتم فرو به دریا
بی ظرف همتی نیست درعشق غوطه خوردن
گرحرص تشنه کام است ترکن گلو به دریا
خفت کش خیالی باد سرت حبابی ست
تاکی حریف بودن با این کدو به دریا
علم و فنی که داری محو خیالش اولیست
کس نیست مردتحقیق بشکن سبوبه دریا
خلقی پی توهم تا ذات می رساند
ما نیز برده باشیم ابی ز جو به دریا
سرمایه خفت انگه سودای خودنمایی
غیر ازتری چه دارد موج از نمو به دریا
بی جوهر یقینی از علم و فن چه حاصل
ماهی نمی توان شد ای کرده خو به دریا
سامان غیرت مرد از چشمه سار شرم است
ابی که درجبین نیست غافل مجوبه دریا
هرچند کس ندارد فهم زبان تسلیم
دست غریقی اخر چیزی بگو به دریا
بیدل تردد خلق محوکنار خود ماند
نگشود راه این سیل از هیچ سو به دریا
اسودگان گوشه دامان بوریا
مخمل خریده اند ز دکان بوریا
 بی باک پا منه به ادبگاه اهل فقر
 خوابیده است شیر نیستان بوریا
 بوی گل ادب ز دماغم نمی رود
 غلتیده ام دو روز به دامان بوریا
 از عالم تسلی خاکم اشاره ایست
 غافل نی ام ز چشمک پنهان بوریا
 صد خامه بشکنی که به مشق ادب رسی
 خط هاست درکتاب دبستان بوریا
 بی خوابی که زحمت پهلوی کس مباد
 برخاسته است از صف مژگان بوریا
 زین جاده انحراف ندارد فتادگی
 مسطر زده است صفحه میدان بوریا
 فقرم به پایداری نقش بنای عجز
 اخر زمین گرفت به دندان بوریا
 لب بسته حلاوت کنج قناعتیم 
 نی بی صداست در شکرستان بوریا 
بیدل فریب نعمت دیگرکه می خورد
 مهمان راحتم به سر خوان بوریا 
در شهد راحتند فقیران بوریا
اسوده اند در شکرستان بوریا
بر قسمت فتاده کس ار پشت پا زند
نی می خلد به ناخنش از خوان بوریا
بر گیر و دارِ اهل جهان خنده می کند
رند برهنه پای بیابان بوریا
بر خاک خفتگان به حقارت نظر مکن
اید صدای تیغ ز عریان بوریا
وقت فتادگی مشو از دوستان جدا
این است نقش مسلک یاران بوریا
افتادگی ست سرمه اواز سرکشان
در بند ناله نیست نیستان بوریا
در کنج خلوتی که بلندست دست فقر
پیچیده ایم پای به دامان بوریا
بیدل به سرکشان جهان چشم عبرت است
سر تا به پای زخم نمایان بوریا
حرص فرصت انتظار و دوررنگ است اسیا
دل ز نوبت جمع کن پر بی درنگ است اسیا
سعی روزی با بلای بی امان جوشیدن است
بیشتر درگردش از باد تفنگ است اسیا
یک ندامت کار چندین دانه دل می کند
گرتوانی دست برهم سود ننگ است اسیا
از من و ما هرچه اندوزی گداز نیستی ست
عاشق این خرمن اتش به چنگ است اسیا
سنگ هم ایینه تحقیق صیقل می زند
عمرها شد درتلاش رفع زنگ است اسیا
تا قیامت گردش افلاک درکار است و بس
کس نفهمید اینکه می گردد چه رنگ است اسیا
تا نفس باقی ست گرد رزق می گردیده باش
اب چون واماند از رفتار لنگ است اسیا
زیرگردون ناامید امن تا کی زیستن
دانه ها زینجا برون ایید تنگ است اسیا
اسمان هم ناکجا در فکر مردم تک زند
بسکه روزی خوار بسیارست دنگ است اسیا
نی زمینت عافیتگاه است و نی چرخ بلند
تاچه خواهی طرف بست اخر دو سنگ است اسیا
بیدل ازگردون سلامت چشم نتوان داشتن
الوداع دانه گوکام نهنگ است اسیا
چیست ادم مفردکلک د بیرستان رب
کاینهمه اوضاع اسمارست ترکیبش سبب
زاده علم موالیدش جهان ما و طین
لم یلد لم یولدش ایینه اصل و نسب
از تصنع گر همه ما وتو ارد بر زبان
میم و نون دارد همان شکل گشاد و بست لب
احتمالات تمیزش وهم چندین خیرو شر
افتابی در وبال تهمت رأس و ذنب
ان سوی کون و مکان طیار پرواز انتظار
ششجهت وارستگی اغوش و ازادی طلب
اهوان دشت فطت را خیال او، ختن
کارگاه شیشه افلاک را فکرت حلب
نور از او بی احتجاب و ظلمت از وی بی کلف
ذات عالمتاب او خورشید روز و ماه شب
حاصل رد وقبول انقسام خوب وزشت
انفعالش دوزخ و اقبال فردوس طرب
شور عشق از فتنه اهنگان قانون دماغ
شرم حسن از سایه پروردان مژگان ادب
از هزار ایینه یک نوریقینش منعکس
از دو عالم نسخه اش یک نقطه دل منتخب
با همه سامان قدرت شخص تسلیم اعتبار
باکمال کبریایی پیکر بیدل لقب
همیشه سنگدلانند نامدار طرب
ز خنده نقش نگین را به هم نیاید لب
زبان حاسد وتمهید راستی غلط است
کجی به در نتوان برد از دم عقرب
سواد فقر اثر مایه صفای دل است
چو صبح پاک نما چهره ای به دامن شب
به غیر عشق نداریم هیچ ایینی
گزیده ایم چو پروانه سوختن مذهب
هنر به اهل حسد می دهد نتیجه عیب
ز جوهرست در ابروی تیغ چین غضب
هوس چگونه کند شوخی از دل قانع
به دامن گهر اسوده است موج طلب
به دشت عجز تحیر متاع قافله ایم
اگر بر اینه محمل کشیم نیست عجب
چو چشمه زندگی ما به اشک موقوف است
دگر زگریه ما بیخودان مپرس سبب
بساط زلف شود چیده در دمیدن خط
به چاک سینه صبح است چین دامن شب
جهان قلمرو اظهار بی نیازیهاست
کدام ذره که او نپست افتاب نسب
سر از ره تو چسان واکشم که بی قدمت
رکاب با دل سنگین تهی کند قالب
ز بسکه دشمن اسودگی ست طینت من
چو شعله می شکند رنگ؟ از شکستن تب
قدح پرستی از اسباب فارغم دارد
کتاب دردسری شسته ام به اب غضب
به خامشی طلب از لعل یارکام امید
که بوسه روندهدتا به هم نیاری لب
به پیش جلوه طاقت گداز او بیدل
گزید جوهر ایینه پشت دست ادب
اگر برافکنی از روی ناز طرف نقاب
بلرزد اینه برخود چوچشمه سیماب
به یاد شبنم گلزار عارضت عمری ست
خیال مشق شنا می کند به موج گلاب
زبرق حیرت حسنت چوموج درگوهر
دراب اینه محوند ماهیان کباب
خیال وصل توپختن دلیل غفلت ماست
کتان چه صرفه برد در قلمرو مهتاب
عروج همت ما خاک شد زشرم نفس
کسی چه خیمه فرازد به این گسسته طناب
در این چمن همه گر صد بهارپیش اید
ز رنگ رفته ما می توان گرفت حساب
چه غفلت است که از ما به موج تیغ نرفت
وگرنه قطره ابی ست نشتر رگ خواب
به طبع قطره تپش ارمید وگوهرشد
چه فیضها که ندارد طریقه اداب
فضای بیخودی ات خالی از بهاری نیست
برون خرام ز خود، رنگ رفته را دریاب
ز بسکه محوتماشای او شدم بیدل
هزاراینه از حیرتم رسید به اب
به روی نسخه هستی که نیست جز تب وتاب
نوشته اند خط عافیت به موج سراب
گرارزو شکنی می شود عمارت دل
شکست موج بود باعث بنای حباب
دلیل غفلت ما نیست غیروحشت عمر
صدای اب ندارد به جز فسانه خواب
که می خورد غم ویرانی عمارت هوش
بنای خانه زنجیر ما مباد خراب
به جز شکستگی ام قبله نیازی نیست
سرحباب مرا موج بس بود محراب
درین چمن که گلش پرفشانی رنگست
گشودن مژه مفت است جلوه ای دریاب
ز موج، پرده به روی محیط نتوان بست
تو چشم بسته ای، ای بیخبر کجاست نقاب
به حبیب ساخت هوس تا تلاش پیش نرفت
کمند موج به چین ارمید و شد گرداب
غم ثبات طرب زین بساط نتوان خورد
بس است ریگ روان گوهر محیط سراب
به فکر مزرع بیدل چرا نپردازی
اگر به ابر کرم صرفه ای ست برق عتاب
بس که دارد برق تیغت درگذشتنها شتاب
رنگ نخجیر تو می گردد ز پهلوی کباب
ناز اگرافسون نخواند مانع ان جلوه کیست
در بنای وهم غیراتش زن وبرخود بتاب
جام نرگس گرمی شبنم به شوخی اورد
پیش چشمت نیست غیر از حلقه چشم پر اب
در مقامی کز تماشایت گدازد هستی ام
عرض خجلت دارد ایجاد عرق از افتاب
واصلان را سودها باشد ز اسباب زیان
قوت پرواز می گیرد پر ماهی از اب
از نشان و نام ما بگذر، خیالی پخته ایم
خاتم گرداب نقشی نیست غیر از پیچ و تاب
در عدم بیکاری ما شغل هستی پیش برد
صنعت اوهام کشتی راند در موج سراب
رفتم از خود انقدرکان جلوه استقبال کرد
گردش رنگم فکند اخر ز روی او نقاب
ازگداز من عیار عشق می باید گرفت
درعرق دارد جبین تا چشمه خورشید، اب
حسن و عشقی نیست اینجا با چه پردازدکسی
خانه لیلی سیاه و وادی مجنون خراب
زندگی در قدر جمعیت نفهمیدن گذشت
ای شعورت دورباش عافیت لختی بخواب
عالم معنی شدیم وداغ جهل ازما نرفت
ساخت بیدل علمهای بی عمل ما راکتاب
تا از ان پای نگارین بوسه ای کرد انتخاب
جام در موج شفق زد حلقه چشم رکاب
تا به بحر شوق چون گرداب دارم اضطراب
نیست نقش خاتم من جز نگین پیچ و تاب
از دهان بی نشانت هیچ نتوان دم زدن
سوختم زین معنی موهوم خاموش جواب
جام گل را از می رنگت جگر چون لاله داغ
وز نگاهت شیشه می را نفس چو شبنم اب
صفحه گلشن نبندد نقش رنگت در خیال
ساغر نرگس نبیند نشئه چشمت به خواب
خنده لبریز ملاحت، جلوه مالامال حسن
ناز سرشار جفاها، غمزه مخمور عتاب
سایه پردازی تغافل های خورشید است و بس
گر تو از رخ پرده برگیری که می گردد نقاب ؟
ناله را اسوده نتوان دید در کیش وفا
به که کم گردد دعای دردمندان مستجاب
در گلستانی که رنگ از چهره من می ریختند
گشت هر برگ خزان ایینه دار افتاب
تا هوایی در سرم پیچید از خود می روم
گردبادم دارم از سرگشتگی پا در رکاب
شبنم لطف کریمان جهان برق است و بس
غیر اتش نیست در سرچشمه خورشید اب
عالم امن است حیرانی مژه بر هم زدن
خانه ها ز افتادن دیوار می گردد خراب
معجز خوبی نگر بیدل که هنگام سخن
لعل خاموشش کشید از غنچه گوهر گلاب
تا نمی دزدد غبار غفلت هستی خطاب
بایدم از شرم این خاک پریشان گشت اب
در طلسم حیرت این بحریک وارسته نیست
موج هم داردگره بر بال پرواز از حباب
ناله عشاق و اه بوالهوس با هم مسنج
فرقها دارد شکوه برق تا مد شهاب
ازتلاش اسود دل چون بر هوس دامن فشاند
شعله بی دود را چندان نباشد پیچ و تاب
اه از ان روزی که عرض مدعا سایل شود
بی صدا زین کوهسارم سنگ می اید جواب
گر به مخموران نگاهم هم نپردازد بلاست
ای به دور نرگست رم کرده مستی از شراب
بی بلایی نیست شمشیر مژه خواباندنت
فتنه چشم سیاهت را چه بیداری چه خواب
هرکه را دیدم چو مژگان بال بسمل می زند
عالمی راکشت چشمت خانه مستی خراب
گرگشادکار خواهی از طلسم خود برا
هست برخاک پریشان ششجهت یک فتح باب
از فریب و مکر دنیا اهل ترک اسوده اند
دام راه تشنگان می باشد امواج سراب
هستی ما پرده ساز تغافلهای اوست
سایه مژگان بود هرجا چشم پوشید افتاب
ذره تا خورشید اسباب جهان سوزنده است
بیدل ازگلخن شراری کرده باشی انتخاب
چو شمع تا سحر افسانه می شود تب وتاب
نگاه برق خرام است جلوه ای دریاب
اگر غنا طلبی مشق خاکساری کن
حضورگنج براتی ست سرنوشت خراب
به فیض کاهلی اماده است راحت ما
که سایه راست ز پهلوی عجز بستر خواب
فریب جلوه نیرنگ زندگی نخوری
که شسته اند ازین صفحه غیر نقش سراب
در ان بساط که از رنگ ارزو پرسند
چو یاس در نفس ما شکسته است جواب
به دل اگر برسی جستجو نمی ماند
تحیر است درایینه شوخی سیماب
نماند در دل ما خونی از فشار غمت
به غنچگی زگل ماگرفته اندگلاب
ز شرم حلقه ان زلف حیرتی دارم
که ناف اهوی مشکین چرا نشدگرد اب
عجب که رشته پروین زهم نمی گسلد
چنین که از عرق روی اوست درتب و تاب
زموج رنگ به دوران نشئه نگهت
خط شکسته توان خواند از جبین شراب
غرور هستی او را فنای ماست دلیل
خم کلاه محیط است در شکست حباب
کسی چه چاره کند سرنوشت را بیدل
نشست سرخط موج ازجبین دریا اب
ز درد تشنه لبیها در این محیط سراب
دلی گداخته ایم و رسیده ایم به اب
تأملی که چه دارد تلاش محرمی ات
شکست اینه را جلوه کرده اند خطاب
حصول ریشه امال سر به سرپوچ است
تلاش موج چه خرمن کند به غیرحباب
فسانه دل پر خون شنیدنی دارد
به دوش شعله جرس بسته است اشک کباب
اگر تبسم گل ابروی ادا دزدد
شکست بال شود بهر بلبلان محراب
خیال نرگس مست تو بیخودی اثر است
وگرنه دیده بختم نداشت این همه خواب
به فیض دیده تر هیچ نشئه نتوان یافت
تو ساز میکده کن، ما و این دو شیشه شرا ب
اگر به وادی امکان غبار بی ابی ست
هجوم ابله ات ازکجا دماند حباب
نفس چه واکشد از پرده توهم ما
که ساز در دل خاک است و بر هوا مضراب
درین محیط چو موج اینقدرتردد چیست
به رفتنی که ندارد درنگ پرمشتاب
کسی ز دام تعلق چسان برون تازد
شکسته گردن هر موج طوقی ازگرداب
مقیم انجمن نارسایی ام بیدل
به هرکجا نرسد سعی کس مرا دریاب
ممسک اگربه عرض سخا جوشد ازشراب
دستی بلند می کند اما به زیراب
طبع کرم فسرده دست تهی مباد
برگشت عالمی ست ستم خشکی سحاب
این است اگر سماجت ارباب احتیاج
رحم است بر مزاج دعاهای مستجاب
غارت نصیب حسرت درد محبتم
نگریست بیدلی که زچشمم نبرد اب
دل انقدرگریست که غم هم به سیل رفت
اتش دراب غوطه زد از اشک این کباب
افسانه سازی شرر و برق تا به کی
گر مرد این رهی توهم از خود برون شتاب
یاران عبث به وهم تعلق فسرده اند
اینجاست چون نگه قدم از خانه در رکاب
صبح از نفس دو مصرع برجسته خواند و رفت
دیوان اعتبار و همین بیتش انتخاب
خواهی نفس خیال کن و خواه گرد وهم
چیزی نموده ایم در ایینه حباب
محویم و باعثی زتحیرپدید نیست
ای فطرت اب کرد وزما رفع کن حجاب
معنی چه وانماید از این لفظهای پوچ
پرتشنه است جلوه وایینه ها سراب
در بزم عشق، علم چه و معرفت کدام
تا عقل گفته ایم جنون می درد نقاب
در عالمی که یاد تو با ما مقابل است
ایینه می کشد به رخ سایه افتاب
بیدل ز جوش سبزه در این ره فتاده است
بی چشم یک جهان مژه تهمت پرست خواب
می دهد دل را نفس اخر به سیل اضطراب
خانه ایینه ای داریم و می گردد خراب
در محیط عشق تا سر درگریبان برده ایم
نیست چون گرداب رزق ما به غیرازپیچ وتاب
کاش با اندیشه هستی نمی پرداختیم
خواب دیگر شد غبار بینش از تعبیر خواب
یک گره وار از تعلق مانع وارستگی ست
موج اینجا ابله درپاست از نقش حباب
بسمل شوق گل اندامی ست سر تا پای من
می توان چون گل گرفت از خنده زخمم گلاب
در محبت چهره زردی به دست اورده ام
زین گلستان کرده ام برگ خزانی انتخاب
پیش روی اوکه اتش رنگ می بازد ز شرم
اینه از ساده لوحی می زند نقشی بر اب
در تماشاگاه بوی گل نگه را بار نیست
اب ده چشم هوس ای شبنم از سیر نقاب
تا به کی بیکار باشد جوهر شمشیر ناز
گرچه می دانم نگاهت فتنه است ما مخواب
در دبستان تماشای جمالت هر سحر
دارد از خط شعاعی مشق حیرت افتاب
شور حشر انگیخت دل از سعی خاکستر شدن
سوخت چندانی که سر تا پا نمک شد این کباب
ناقصان را بیدل اسان نیست تعلیم کمال
تا دمد یک دانه چندین ابرو ریزد سحاب
می کنم گاهی به یاد مستی چشمت شتاب
تا قیامت می روم در سایه مژگان به خواب
از ادب پرورده های حسرت لعل توام
ناله ام چون موج گوهر نیست جز زیر نقاب
تا قناعت رشته دارگوهر جمعیت است
خاک بر جا مانده من ابرو دارد خطاب
گر به دریا سایه اندازد غبار هستی ام
از نفس چون فلس ماهی رنگ می بندد حباب
می کند اسباب راحت پایه غفلت قوی
بر بساط سایه همچون کوه سنگین است خواب
امتیاز جز وکل در عالم تحقیق نیست
هیچ نتوان کرد از خورشید تابان انتخاب
گردبادیم از عروج اعتبار ما مپرس
می شود برباد رفتن خیمه ما را طناب
عمرها شد در غبار وهم توفان کرده ایم
چشمه ایینه موجی دارد از عرض سراب
کار فضل ان نیست کز اسباب انجامش دهند
بر خیال پوچ می نازد دعای مستجاب
سخت رو را رقتی غرق خجالت می کند
ایستادن سنگ را مشکل بود برروی اب
از طلسم چرخ بی وحشت رهایی مشکل است
روزنی در خانه زین نیست جزچشم رکاب
محرم ان جلوه گشتن نیست جزمشق حیا
حیرت ایینه هم اززنگ می خواهد نقاب
عشق راکردیم بیدل تهمت الود هوس
در سوادکشور ما سایه دارد افتاب
وقت پیری شرم دارید از خضاب
مو، سیاهی دیده است اینجابه خواب
چشم دقت جوهری پیداکنید
جز به روزن ذره کم دید افتاب
اعتبار ات انچه دارد ذلت است
تاگهرگل کرد رفت از قطره اب
چشم بستن رمز معنی خواندن است
نقطه می باشد دلیل انتخاب
جمع علم افلاس می ارد نه جاه
بیشترها پوست می پوشدکتاب
زبن بهارت انچه اید در نظر
عبرتی گردیده باشد بی نقاب
سوزعشقی نیست ورنه روشن است
همچو شمعت پای تا سر فتح باب
جز روانی نیست در درس نفس
سکته می خواند ز لکنت شیخ و شاب
انفعالم خودنمایی می کند
غم ندارد در جبین موج سراب
فرع از بس مایل اصل خود است
شیشه را انگور می داند شراب
فرصت از خودگذشتن هم کم است
یک عرق پل بر نفس بند ای حباب
از مکافات عمل غافل مباش
اتش ایمن نیست از اشک کباب
ما و من بی نسبت است انجاکه اوست
با کتان ربطی ندارد ماهتاب
ان شکارافکن به خونم تر نخواست
چشم و مژگان بود فتراک و رکاب
بیدل استغنا همین یأس است و بس
دست بردار از دعای مستجاب
بسکه شد از تشنه کامیهای ما نایاب اب
دست ازنم شسته می اید به روی اب، اب
هیچکس زگردش گردون نم فیضی نبرد
کاش ترگردد ز خشکیهای این دولاب اب
دم مزن گر پاس ناموس حیا منظورتست
موج تاگل کردهم چنگ است و هم مضراب اب
انفعال اخر به داد خودسریها می رسد
می کشد از چنگ اتش دامن سیماب اب
چون هواکز ارمیدن جیب شبنم می درد
می کند مجنون ما را نسبت اداب اب
یک گهر دل درگره بند و محیط ناز باش
اینقدر می خواهد از جمعیت اسباب اب
حق جدا از خلق و خلق از حق برون، اوهام کیست
تا ابد گرداب در اب است و درگرداب اب
شبنم این باغم ازتمهید ارامم مپرس
می فشارم چشم و می ریزم به روی خواب اب
موجها باید زدن تا ساحلی پیدا شود
می کشد خود را اپن دریا به صد قلاب اب
رفتن عمر از خم قامت نمی خواهد مدد
هر قدم سیر پل است انجا که شد نایاب اب
نیست جای شکوه گر ما را ز ما پرداخت عشق
درکتاب ما غشی بوده ست و در مهتاب اب
عمرها شدبیدل از خود می رویم و چاره نیست
گوهر غلتان ما را داد سر در اب، اب
چو من زکسوت هستی ترامده ست حباب
به قدر پیرهن از خود برامده ست حباب
جهان نه برق غنا دارد و نه ساز غرور
عرق فروش سر و افسر امده ست حباب
هزار جا گره اعتبار شق کردیم
به خشم ما همه دم گوهرامده ست حباب
کسی به ضبط عنان نفس چه پردازد
سوارکشتی بی لنگر امده ست حباب
به این دو روزه بقا خودنمای وهم مباش
به روی اب تنک کمتر امده ست حباب
به نام خشک مزن جام تردماغی ناز
ز ابگینه هم اخر برامده ست حباب
به فرصتی که نداری امید مهلت چیست
درون بیضه برون پر برامده ست حباب
ز احتیاط ادبگاه این محیط مپرس
نفس گرفته برون در امده ست حباب
طرب پیام چه شوقند قاصدان عدم
که جام برکف وگل بر سر امده ست حباب
مکن ز خوان کرم شکوه، گر نصیبت نیست
که در محیط نگون ساغر امده ست حباب
ز باغ تهمت عنقاگلی به سر زده ایم
به هستی از عدم دیگر امده ست حباب
نفس متاعی بیدل در چه لاف زند
به فربهی منگر لاغر امده ست حباب
کیفیت هوای که دارد سر حباب
ما را ز هوش برد می ساغر حباب
هرکس به رمز بیضه عنقا نمی رسد
چیزی نهفته اند به زیر پر حباب
درکارگاه دل به ادب باش و دم مزن
پر نازک است صنعت میناگر حباب
پوشیده نیست صورت بنیاد زندس
ایینه بسته اند به بام و در حباب
اقبال هیچ وپوچ جهان ننگ همت است
دریا چه سرکشی کند از افسر حباب
هرسوهجوم روی تنگ گرد می کند
این عرصه راکه کرد پر از لشکر حباب
هرقطره زین محیط به موج گهررسد
ما جامه می کشیم هنوز از بر حباب
از هر غمی به جام تسلی نمی رسیم
دریا نموده اند به چشم تر حباب
مرهون گوشه ادبم هرکجا روم
پای به دامن است همان رهبر حباب
کو فرصتی که فکر سلامت کندکسی
اه از سوادکشتی بی لنگر حباب
سحر است بیدل این همه سختی کشیدنت
سندان گرفته ای به سر از پیکر حباب
گذشته ام به تنک ظرفی از مقام حباب
خم محیط تهی کرده ام به جام حباب
جهان به شهرت اقبال پوچ می بالد
تو هم به گنبدگردون رسان پیام حباب
اگر همین نفس است اعتبار مد بقا
رسیده گیر به عمر ابد دوام حباب
فغان که یک مژه جمعیتم نشد حاصل
فکند قرعه من اسمان به نام حباب
حیاکنید ز جولان تردماغی وهم
به دوش چندکشد نعش خود خرام حباب
جهان حادثه میدان تیغ بازی اوست
کسی ز موج چسان گیرد انتقام حباب
به خویش چشم گشودن وداع فرصت بود
نفس رساند ز هستی به ما سلام حباب
در این محیط ز ضبط نفس مشو غافل
هوای خانه مبادا زند به بام حباب
نفس زدیم به شهرت عدم برون امد
دگر چه نقش تراشد نگین به نام حباب
قفس تراشی اوهام حیرت است اینجا
شکسته شهپر عنقا نفس به دام حباب
بقای اوست تلافیگر فنای همه
فتاده است به دوش محیط وام حباب
ز انفعال سرشتند نقش ما بیدل
عرق به دوش هوا دارد انتظام حباب
پیام داشت به عنقا خط جبین حباب
که گرد نام نشسته است بر نگین حباب
نفس شمار زمانیم تا نفس نزدن
همین شهور حباب و همین سنین حباب
ز ششجهت مژه بندید و سیرخویش کنید
نگه کجاست به چشم خیال بین حباب
ز عمر هرچه رود، امدن نمی داند
مخور فریب نفسهای واپسین حباب
به فرصتی که نداری کدام عشوه چه ناز
ز فربهی نکنی تکیه برسرین حباب
مقیم پرده ناموس فقر باید بود
کجاست دست که برداری استین حباب
چه نشئه داشت می ساغر سبکروحی
که گشت موج گهر درد ته نشین حباب
سحاب مزرعه اعتبار منفعلی ست
تو هم نمی زعرق ریزبرزمین حباب
دماغ کسب وقارم نشدکفیل وفا
جهان به کیش گهر ساخت من به دین حباب
کراست ضبط عنان، عرصه گروتازی ست
برامده ست سوار نفس به زین حباب
زمان پر زدن زندگی معین نیست
تو محو باش ته دامن است جین حباب
شکست دل به چه تدبیرکم شود بیدل
هزار موج کمر بسته درکمین حباب
بی لطافت نیست از بس وحشت اهنگ است اب
گر در راحت زد همچون گهر سنگ است اب
فتنه توفان است عرض رنگ و بوی این چمن
در طلسم خاک حیرانم چه نیرنگ است اب
نشئه روشندلی پر بی خمار افتاده است
از صفای طبع دایم شیشه در چنگ است اب
چون گریبانگیر شد، یار موافق دشمن است
گر بپیچد در گلو با تیغ یکرنگ است اب
با گداز یأس از خود رفتنم دل می برد
نغمه ها دارد چکیدن هرکجا چنگ است اب
محمل ما عاجزان بر دوش لغزش بسته اند
صد قدم از موج اگر پیدا کند لنگ است اب
دوری مرکز جهانی راست تکلیف نزاع
تا جدا از سنگ شد با شعله در جنگ است اب
بی کدورت نیست در کثرت صفای وحدتم
تا به گلشن راه دارد صرف صدرنگ است اب
ابرو نتوان به پیش ناکسان چون شمع ریخت
ای طمع شرمی که اینجا شعله چنگ است اب
خانه داری داغ کلفت می کند وارسته را
در دل ایینه بیدل سر به سر زنگ است اب
تا زند فال گهر بیتابی اهنگ است اب
نعل دراتش به جست وجوی این رنگ است اب
گرچه با هررنگ از صافی یک اهنگ است اب
در دم تیغت زخون خلق بیرنگ است اب
حرف ارباب نصیحت بر دل گرم افت است
شیشه چون دراتش افتد بر سرش سنگ است اب
قامت خم گشته چون موج از خروش دل گداخت
از صدای دلخراش ساز ما چنگ است اب
می کند در خود تماشای بهارستان رنگ
از برای سرخوشی در طبع گل بنگ است اب
پیکر تسلیم ما چنگ بساط عیش ماست
چون به پستی می شود مایل جوش اهنگ است اب
دام اندوه است ما را هرچه جز ازادگی است
منصب گوهر اگر بخشد دل تنگ است اب
از سراب اعتبار اینجا دلی خوش می کنم
ورنه از ایینه وگوهر به فرسنگ است اب
عجز پیری جرأتم را در عرق خوابانده است
نغمه از شرم ضعیفیهای این چنگ است اب
کیست ازکیفیت کسب لطافت بگذرد
در مقام شیشه سازیها دل سنگ است اب
زندگی از وهم و وهم از زندگی بالیده است
عالم اب است بنگ و عالم بنگ است اب
زین چمن یک برگ بی بال و پر پرواز نیست
بیخبر شیرازه بند نسخه زنگ است اب
چشمه خضرم به یاد امد عرق کردم ز شرم
تشنه تیغ فنا را اینقدر ننگ است اب
تا نفس داری به بزم سینه صافان نگذری
ای به جرأت متهم ایینه در چنگ است اب
ازکجا یابدکسی بیدل سراغ خون من
در دلم شمشیر نازش سخت بیرنگ است اب
ای منت عرق زجبینت برافتاب
ساغر زند مگر به چنین کوثر افتاب
بر صفحه ای که وصف جمالت رقم زنند
از رشته شعاع کشد مسطر افتاب
هیهات بی رخت شب ما تیره روز ماند
خون شد دل و نتافت بر این کشور افتاب
دریای بیقراری ما راکنار نیست
هرگزبه هیچ جا نکند لنگرافتاب
مقصد ز بس گم است درین تیرگی سواد
شبگیر می کند ته خاک اکثر افتاب
از وضع این بساط جنون انجمن مپرس
تهمت کش است صبح وگریبان درافتاب
دست هوس به دامن مطلب چسان رسد
غواص طاقت بشر وگوهر افتاب
بگذر ز محرمی که درین عبرت نجمن
چون حلقه داغ گشت برون در افتاب
زنهارگوشه گیر ز هنگامه فساد
پریکّه می زند به صف محشرافتاب
جز باده نیست چاره دمسردی زمان
سرمازده چرا ننشیند در افتاب
یاران درین زمانه نمانده ست بوی مهر
پیداکنید بر فلک دیگر افتاب
از راستی خلاف طبیعت قیامت است
توفان دمد چو بگذرد از محور افتاب
اهل کمال خفت نقصان نمی کشند
مشکل که همچو ماه شود لاغر افتاب
وضع نیاز ما چمنستان ناز اوست
غافل مشو ز سایه گل بر سر افتاب
دور شرابخانه تحقیق دیگر است
خود را کشد دمی که کشد ساغر افتاب
بیدل به کنه عشق کسی کم رسیده است
از دور بسته اند سیاهی بر افتاب
تاب زلفت سایه اویزد به طرف افتاب
خط مشکینت شکست ارد به حرف افتاب
دیده در ادراک اغوش خیالت عاجز است
ذره کی یابدکنار بحر ژرف افتاب
بینی ات ان مصرع عالی است کز انداز حسن
دخل نازش دارد انگشتی به حرف افتاب
ظلمت ما را فروغ نور وحدت جاذب است
سایه اخر می رود ازخود به طرف افتاب
بسکه اقبال جنون ما بلند افتاده است
می توان عریانی ماکرد صرف افتاب
در عرق اعجاز حسن او تماشا کردنی ست
شبنم گل می چکد انجا ز ظرف افتاب
هرکجا با مهر رخسارتو لاف حسن زد
هم زپرتو بر زمین افتاد حرف افتاب
ما عدم سرمایگان را لاف هستی نادر است
ذره حیران است در وضع شگرف افتاب
بسکه در نظّاره مهر جمال اوگداخت
موج شبنم می زند امروز برف افتاب
جانفشانیهاست بیدل در تماشای رخش
چون سحرکن نقد عمرخویش صرف افتاب
ای جلوه تو سرشکن شان افتاب
خندیده مطلع تو به دیوان افتاب
پیغام عجز من ز غرورت شنیدنی ست
مکتوب سایه دارم و عنوان افتاب
در هرکجا نگاه پر افشان روز بود
شوق تو د اشت اینهمه سامان افتاب
شب محو انتظارتو بودم دمید صبح
گشتم به یاد روی تو قربان افتاب
چون سایه پایمال خس و خار بهتر است
ان سرکه نیست گرم ز احسان افتاب
از چرخ سفله کام چه جویم که این خسیس
هر شب نهان کند به بغل نان افتاب
همت به جهد شبنم ما نازمی کند
بستیم اشک خویش به مژگان افتاب
ای لعل یار ضبط تبسم مروت است
تا نشکنی به خنده نمکدان افتاب
چون ماه نو ز شهرت رسوایی ام مپرس
چاکی کشیده ام زگریبان افتاب
بیدل به حسن مطلع نازش چسان رسیم
ما راکه ذره ساخته حیران افتاب
ای چیده نقش پای تو دکان افتاب
در سایه تو ریخته سامان افتاب
از طلعت نقاب طلسم بهار صبح
در جلوه تو اینه ها کان افتاب
سروقدتومصرع موزونی چمن
زلف کج تو خط پریشان افتاب
در مکتبی که دفتر حسنت رقم زند
یک نقطه است مطلع دیوان افتاب
هر دیده نیست قابل برق تجلیت
تیغ ازماست پیکر عریان افتاب
خلق کریم اینه دستگاه اوست
پرتو بس است وسعت دامان افتاب
شبنم صفت زخویش براتا نظرکنی
وضع جهان به دیده حیران افتاب
هر صبح چاک پیرهنی تازه می کند
یارب به دست کیست گریبان افتاب
غفلت به چشم صافدلان نوراگهی است
نظاره است لمعه مژگان افتاب
هر ذره درد ازکف خاک فسرده ام
مشق تحیری ز دبستان افتاب
بیدل زحسن نوخط اوداغ حیرتم
کانجاست دست سایه به دامان افتاب
به خاک راه که گردید قطره زن مهتاب
که چون گلاب فشاندم به پیرهن مهتاب
به صد بهار سر وبرگ این تصرف نیست
جهان گرفت به یک برگ یاسمن مهتاب
دگر چه چاره جز اتش زدن به کسوت هوش
فتاده است به فکرکتان من مهتاب
در ان بساط که شمع طرب شود خاموش
زپنبه سرمینا برون فکن مهتاب
به این صفا نتوان جلوه صباحت داد
گذشته است ز خوبان سیمتن مهتاب
به هر طرف نگری عیش می خرامد و بس
ز بس که کرد به فکر سفر وطن مهتاب
ز چاه ظلمت این خاکدان رهایی نیست
مگر ز چیدن دامن کند رسن مهتاب
عبث ز وهم، بساط دوام عیش مچین
که کرد تا سحر این جامه راکهن مهتاب
به گلشنی که حیا شبنم بهارتو بود
گداخت اینه چندانکه شد چمن مهتاب
سراغ عیشی از این انجمن نمی یابم
مگر چو شمع دمانم ز سوختن مهتاب
شهید ناز تو در خاک بی تماشا نیست
ز موج خون چمنی دارد ازکفن مهتاب
مباش بیخبر از فیض گریه ام بیدل
که شسته است جهان را به اشک من مهتاب
علمی که خلق یافته بیچونش انتخاب
کرده ست نارسیده به مضمونش انتخاب
انجاکه شمع ما به تأمل دماغ سوخت
شد داغ دل ز مصرع موزونش انتخاب
مکتوب ما ز نقطه و خط سخت ساده ست
خوش باش اگر بود دل محزونش انتخاب
اه ازکسی که منکر درد محبت است
اینجا همین دلست وکف خونش انتخاب
بر هر خطی که جادوی عشقش نفس دمید
جز صید دل نبود به افسونش انتخاب
انجام گیر و دار من و ما فسردگی ست
گوهر نموده اند ز جیحونش انتخاب
یارب چراغ خلوت لیلی عیان شود
داغی که دارم از دل مجنونش انتخاب
راز درون اینه بر در نشسته است
باید چو حلقه کرد ز بیرونش انتخاب
ان چشم تا به متن حقیقت نظرکنیم
صادی ست کرده هیات گردونش انتخاب
بیدل به کنج زانوی فکرتو خفته است 
ان سرکه داشت جیب فلاطونش انتخاب
بی کمالی نیست دل از شرم چون می گردد اب
از عرق ایینه ما را فزون می گردد اب
از دم گرم مراقب طینتان غافل مباش
کزشرارتیشه اینجا بیستون می گردد اب
تاب خودداری ندارد صاف طبع از انفعال
می شودمطلق عنان چون سرنگون می گردد اب
کیست کز مرکز جداگردیدنش زنگی نباخت
خون دل از دیده تا گردد برون می گردد اب
در محبت گریه تدبیرکدورتها بس است
گرغشی داری به صافی رهنمون می گردد اب
سوز دل چون شمعم از افسردگیها شد عرق
انچه اتش بود در چشمم کنون می گردد اب
سیل افت می کند معماری بنیاد شرم
خانه ارایان گوهر را ستون می گردد اب
منتهای کار سالک می شود همرنگ درد
چون زشاخ وبرگ درگل رفت خون می گردد اب
همچو شبنم سیر اشک ما به دامان هواست
درگلستان محبت واژگون می گردد اب
دام سودا می کند دل را هجوم احتیاج
ازفسون موج زنجیر جنون می گردد اب
دل چه باشد تا نگردد خون به یاد طره اش
گر همه سنگ است بیدل زین فسون می گردد اب
هرکجا بی رویت از چشمم برون می گردد اب
گر همه در پرده خار است خون می گردد اب
دل به سعی اشک در راه توگامی می زند
اتشی دارم که از بهر شگون می گردد اب
صافی دل خواهی از سیر و سفر غافل مباش
تخته مشق کدورت از سکون می گردد اب
نرم خویان را به بیتابی رساند انفعال
ترک خودداری کند چون سرنگون می گردد اب
ارمیدن بیقرار شوق را افسردگی ست
چون بهکجا می شود ساکن زبون می گردد اب
روز ما شب گشت و ما بی اختیارگریه ایم
هرکه د ر دود افتد از چشمش برون می گردد اب
عرض حاجت می گدازد جوهر ناموس فقر
اه کاین گوهر ز دست طبع دون می گردد اب
اعتبارت هرقدر بیش است کلفت بیشتر
تیرگی بالد ز دریا چون فزون می گردد اب
دل ز ضبط گریه چندین شعله توفان می کند
تا سر این چشمه می بندم جنون می گردد اب
بسکه سر تا پایم از درد تمنایت گداخت
همچو موجم در رگ و پی جای خون می گردد اب
زین خماراباد حسرت باده ای پیدا نشد
شیشه ام از درد نومیدی کنون می گردد اب
دل به توفان رفت هرجا جوهر طاقت گداخت
خانه سیلابی ست بیدل گر ستون می گردد اب
گر در این بحر اعتباری از هنر می دارد اب
قطره بی قدر ما بیش ازگهر می دارد اب
فیض دریای کرم با حاجت ما شامل است
تشنگی اصلیم ما را در نظر می دارد اب
نرم رفتاری به معنی خواب راحت کردن است
بستر و بالین هم از خود زیر سر می دارد اب
افت ممسک بود تقلید ارباب کرم
کاغذ ابری کجا چون ابر برمی دارد اب
زندگانی هم نماند انجاکه افسرد عتبار
در شکست رنگ گلها بال و پر می دارد اب
تا نمیری تشنه کام ناامیدی، گریه کن
خاک این وادی به قدر چشم تر می دارد اب
سیل راحتهاست کسب اعتبارات جهان
خانه ایینه را هم دربه در می دارد اب
تا نفس باقی ست ما را باید ازخود رفت وبس
جاده های موج دایم در نظر می دارد اب
در محبت گر هجوم گریه را این قدرت است
عاقبت چون خشکی ام از خاک برمی دارد ا ب
شور عمررفته سیلاب بنای هوشهاست
از صدا عمری ست ما را بیخبر می دارد اب
شرم بیدردی تری در طبع ما می پرورد
تا تهی از ناله شد نی در شکر می دارد اب
تخته مشق کدورتهامباش از اعتبار
تیغ در زنگ است بیدل هر قدر می دارد اب
از روانی در تحیر هم اثر می دارد اب
گر همه ایینه باشد دربه در می دارد اب
سادهدل را اختلاط پوچ مغزان راحت است
صندلی ازکف به دفع دردسر می دارد اب
کم زمنعم نیست کسب عزت درونش هم
بیشتر از لعل خاک خشک برمی دارد اب
نیست از خود رفته را اندیشه پاس قدم
چون روان شدگی به پیش پا نظر می دارد اب
هستی عارف به قدر دستگاه نیستی ست
ازگداز خویش دارد بحر اگر می دارد اب
جوهر از ایینه نتواند قدم بیرون زدن
موج را همچون نگه در چشم تر می دارد اب
ظالمان را دستگاه ارد پی کسب فساد
مشق خونریزی کند تا نیشتر می دارد اب
از حوادث نیست کاهش طینت ازاد را
زحمت سودن نبیند تاگهر می دارد اب
صاف طبعان انفعال از ساز هستی می کشند
بی تریها نیست تا از خود اثر می دارد اب
تا عدم از هستی ما قاصدی درکار نیست
هم به قدر رفتن خود نامه برمی دارد اب
فقر صاحب جوهر اثارکمال عزت است
تیغ درهرجا تنک شد بیشتر می دارد اب
باده بر هر طبع می بخشد جدا خاصیتی
بیدل اندر هر زمین طعم دگر می دارد اب
هرگه به باغ بی تو فکندم نظر در اب
تمثال من برامد از ایینه تر دراب
جایی که شرم حسن تو ایینه گر شود
کس روی افتاب نبیند مگر در اب
صبحی عرق بهارگذشتی درین چمن
هرجاگلی دمید فرو برد سر در اب
نتوان دم تبسم لعل تو یافتن
یاقوت زهره ای که ندزدد جگر در اب
ای طالب سلامت از افات نگذری
در ساحل اتش است توکشتی ببر در اب
اجزای دهر تشنه جمعیت دل است
هر قطره راست حسرت سعی گهر در اب
چون موج در طبیعت افاق حرکتی ست
ان گوهرش هنوز نداده ست سر در اب
پرواز در حیاکده زندگی ترست
ای موج بی خبر بشکن بال وپر در اب
فریاد اهل شرم به گوش که می رسد
بیش از حباب، نیست نفس پرده در در اب
جز سعی مرگ صیقل زنگار طبع نیست
ان شعله را شبی ست که دارد سحر در اب
غرق ندامتیم و همان پیش می بریم
چون موج پا زدن به سریکدگردراب
خلقی به داغ بیخبری غوطه خورده است
من هم چوشمع خفته م اتش به سر دراب
بیدل گم است هر دو جهان درگداز شوق
ان کیست گیرد از نمک خود خبر دراب
نشسته ایم به یادت زگریه تنگ در اب
شکسته ایم چوگوهر هزار رنگ در اب
همین نه طاقتم ازگریه داغ خودداری ست
نشست دست ز تمکین کدام سنگ دراب
در ملایمتی زن ز حاسد ایمن باش
که شعله را به خس و خارنیست جنگ دراب
کراست بر لب جوارزوی مطرب ومی
شکسته است نواهای موج چنگ در اب
کشید شعله دل سرز جیب اشک اخر
محال بود نهفتن دم نهنگ دراب
ز سخت جانی خود بی تو در شب هجران
نشسته درعرق خجلتم چوسنگ دراب
زگریه خاک جهان بی تو داده ایم به باد
هنوز چون مژه ها می زنیم چنگ دراب
نگشت شعله حسنت کم از هجوم عرق
چسان جدا شود از برگ لاله رنگ دراب
زمانه موسم توفان نوح را ماند
که غرقه است جهانی ز نام و ننگ دراب
همه غضنفر وقتیم تا به جای خودیم
وگرنه ماهی ساحل بود پلنگ دراب
ز موج گریه من عالمی چمن چوش است
فکنده ام به خیال کسی فرنگ در اب
ز انفعال گنه ناله ام عرق نفس است
چو موج سست پری می کند خدنگ در اب
به هرچه می نگرم مست وهم پیمایی ست
فتاده است در ین روزگار بنگ در اب
از این محیط کسی برد ابرو بیدل
که چون گهر نفس خودکرفت تنگ در اب
پرتو حسن تو هرجا شد نقاب افکن در اب
گشت از هر موج شمع حسرتی روشن دراب
صاف دل را شرم تعلیم خموشی می کند
ناید ازموج گهر جز لب به هم بستن دراب
در محیط عمرجان را رهزنی جزجسم نیست
غرقه را پیراهن خود بس بود دشمن در اب
محرمان وصل در خشکی نفس دزدیده اند
خار ماهی را نباشد سبز گردیدن در اب
صد تپش دربار دارد خجلت وضع غرور
موج نبض بیقرار است از رگ گردن در اب
صحبت رو اشنایان سر به سر الودگی ست
اینه از عکس مردم می کشد دامن دراب
تا توان در شعله کردن ریشه دود سپند
چون حباب از تخم ما سهل است بالیدن در اب
انفعال خودنمایی از سبک مغزان مخواه
هر خس و خاشاک نتواند فرو رفتن در اب
بوالهوس در مجلس می می شود طاووس مست
رنگهای مختلف می جوشد ز روغن در اب
خصم سرکش را فنا ساز از ملایم طینتی
اتش سوزان ندارد چاره جز مردن در اب
طبع روشن نیست بی وحشت ز اوضاع سپهر
صورت دام است بیدل عکس پرویزن دراب
سایه اندازد اگر بخت سیاه من در اب
فلس ماهی دیده اهوکند خرمن در اب
هر نگه در دیده من ناله است اما چه سود
حلقه زنجیر نومید است از شیون دراب
کی توانم در دل سنگین خوبان جاکنم
من که نتوانم فروبردن سر سوزن دراب
راه غربت عارفان را در وطن پوشیده نیست
گوهر ازگرداب دارد هر طرف روزن در اب
ظاهر و باطن به گرد عرض یکدیگرگم است
اب درگلشن نمایان است چون گلشن در اب
پوچ می ایی برون ازلاف هستی دم مزن
نیست بی عرض حباب از قطره خندیدن در اب
ما ضعیفان شبنم وامانده این گلشنیم
از نم اشکی ست ما را دیده تا دامن در اب
گر چنین جوشد عرق از هرزه تازیهای فکر
نسخه ما را خجالت خواهد افکندن دراب
غرق دنیاییم کو ساز منزه زیستن
جبهه فطرت تر است از دامن افشردن در اب
نرمی گفتار ظالم بی فسون کینه نیست
صنعتی دارد حسد از شعله پروردن دراب
هوش می باید قوی با چشم بیناکار نیست
جز به پا ممکن نباشد پیش پا دیدن در اب
یک نگه نادیده رخسار عرق الوده اش
چون تری عمری ست بیدل کرده ام مسکن دراب
از سر مستی نبود امشب خطابم با شراب
بی دماغی شیشه زد بر سنگ گفتم تا شراب
بزم امکان را بود غوغای مستی تا به کی
چند خواهد بود اخرجوش یک مینا شراب
دور وهمی می توان طی کرد چون اوراق گل
ساغر این بزم رنگ است و شکستنها شراب
مست تا مخمور این میخانه محتاجند و بس
وهم بنگ است اینکه گویی دارد استغنا شراب
عمرها بودیم مخمور سمندر مشربی
نیست از انصاف اگرریزی به خاک ما شراب
بیقراران طلب سر تا قدم کیفیتند
می کند ایجاد از هر عضو خود دریا شراب
ساغر بزم خیالم نرگس مخمورکیست
می روم مستانه از خود خورده ام گویا شراب
صبح ز خمیازه اخر جام شبنم می کشد
حسرت مخمور از خود می کند پیدا شراب
خون شدن سر منزلیم، از جستجوی ما مپرس
تاک می داند چها در پیش دارد تا شراب
بهرمنع می کشیها محتسب درکارنیست
بیدل اخر رعشه می بندد به دست ما شراب
بزم ما را نیست غیر از شهرت عنقا شراب
کز صدای جام نتوان فرق کردن تا شراب
ظرف و مظروف توهم گاه هستی حیرت است
کس چه بندد طرف مستی زین پری مینا شراب
مقصد حیرت خرام اشک بیتابم مپرس
نشئه بیرون تاز ادراک است و خون پیما شراب
ما به امید گداز دل به خود بالیده ایم
یعنی این انگور هم خواهد شدن فردا شراب
در ره ما از شکست شیشه های ابله
می فروشد همچو جام باده نقش پا شراب
در سیهکاری سواد گریه روشن کرده ایم
صاف می اید برون از پرده شبها شراب
پیچ وتاب موج زلف جوهر انشا می کند
گر نماید چهر در اینه مینا شراب
خار و خس را می نشاند شعله در خاک سیاه
عاقبت هول هوس را می کند رسوا شراب
چون لب ساحل نصیب ما همان خمیازه است
گر همه در کام ما ریزند یک دریا شراب
امتیازی در میان امد دورنگی نقش بست
کرد بیدل ساغر ما را گل رعنا شراب
گرشود ان نرگس میگون مقابل با شراب
می شود چون اب گوهر خشک در مینا شراب
جام را همچشمی ان نرگس مخمورنیست
از هجوم موج گر مژگان کند انشا شراب
عشرتی گر هست دلها را به هم جوشیدن است
کم شود یک دانه انگور را تنها شراب
غیر تقوا نیست اصل کار رندیهای ما
ازگداز سبحه پیداکرده اند اینجا شراب
عمرها شد بیخود از خواب غرور دانشیم
لیک گا هی می زند ابی به روی ما شراب
بسکه گفت وگوی مستان وقف ذکر باده است
تا لب ساغر ندارد جز خروش یا شراب
تا خیال توست در دل عیشها اماده است
نیست خامش شمع ما تا هست درمینا شراب
مشرب ما خاکساران فارغ ازالودگی ست
نیست نقصان گر رسد بر دامن صحرا شراب
ما به زور می پرستی زندگانی می کنیم
چون حباب می بنای ماست سر تا پا شراب
حسن تشریف بهار است اب را در برگ گل
می کند در ساغر اندازد اگر پیدا شراب
اه از ان افسرده ای کز جوش صهبا نشکفد
همچو مینا خامشی را می کندگویا شراب
در سواد سرمه کن نظاره چشم بتان
عشرت افروز است بیدل در دل شبها شراب
به نیم گردش ان چشم فتنه رنگ شراب
شکست بر سرمن شیشه صد فرنگ شراب
ز خود تهی شدن اغوش بی نیازی اوست
به رنگ شیشه برا، نیست باب سنگ شراب
دماغ مشرب عشاق قطره حوصله نیست
محیط جرعه شود تا کشد نهنگ شراب
نگه بهار وتصوربهشت وهوش چمن
ز نشئه می رسد امروزگل به چنگ شراب
به قهقهی که ز مینای ما برون زده است
هزار رنگ عرق می کند ز ننگ شراب
خیال اب ده ز ساغر تحیر من
به قدر بوی گل اورده ام به رنگ شراب
خمار وحشتم از چشم اهوان نشکست
مگر به ساغر داغم دهد پلنگ شراب
گرانی ا ز مژه واچید شوخی نگهش
زدود ز اینه برگ تاک زنگ شراب
ز حرف و صوت جهان در خمار دردسرم
دگر چه جوشد ازین شیشه جزترنگ شراب
حذرکنید ز انجام عیش این محفل
کدام شیشه که اخر نزد به سنگ شراب
فشاراب بقاکم زتیغ قاتل نیست
گلوی شیشه ما راگرفته تنگ شراب
قدح به سرخوشی وهم می زنم بیدل
درین بهار چه دارد به غیر بنگ شراب
پیوسته است از مژه بر دیده ها نقاب
لازم بود به مرد صاحب حیا نقاب
حیرت غبارخویش ز چشمم نهفته است
بر رنگ بسته ام ز هجوم صفا نقاب
بوی گل است و برگ گل اسرار حسن و عشق
بی پردگی ز روی تو جوشد ز ما نقاب
تا دیده ام سواد خطت رفته ام ز هوش
اگه نی ام غبار نگاهت یا نقاب
اظهار زندگی عرق خجلت است و بس
شبنم صفت خوش انکه کنم از هوا نقاب
از شرم روسیاهی اعمال زشت خو
بر رخ کشیده ایم ز دست دعا نقاب
بینش تویی کسی چه کند فهم جلوه ات
ای کرده از حقیقت ادراک ما نقاب
از دورباشی ادب محرمی مپرس
با غیرجلوه سازد وبا اشنا نقاب
معنی به غیرلفظ مصورنمی شود
افتاده است کار دل و دیده با نقاب
گر بوی گل ز برگ گل افسردگی کشد
جولان شوق می کشد از خواب پا نقاب
بیدل زشوخ چشمی خود در محیط وصل
داریم چون حباب ز سر تا به پا نقاب
یا حسن گیر صورت افاق یا نقاب
فرش است امتیاز تو از جلوه تا نقاب
گوهر چه عرض موج دهد دردل صدف
دارد لب خموش به روی صدا نقاب
نیرنگ حسن عالمی از پا فکنده است
مشکل که خیزد از رخ او بی عصا نقاب
ممنون سحربافی اوهام هستی ام
ورنه من خراب کجا وکجا نقاب
حرف مجازجزبه حقیقت نمی کشد
لبیک گوست جلوه به فریاد یا نقاب
از برگ گل به معنی نکهت رسیده ایم
ما را به جلوه های توکرد اشنا نقاب
ای عشق جذبه ای که قدم پیشتر زنیم
یعنی رسانده ایم پی خویش تا نقاب
از چهره ات، که اینه معنی حیاست
چون پرده های دیده نگردد جدا نقاب
شاید عدم به مطلب نایاب وارسد
ای دیده خاک شوکه فشرده است پا نقاب
بیدل تأملی که چه دارد بهار وهم
رنگ پریده است به تصویر ما نقاب
باز درگلشن ز خویشم می برد افسون اب
در نظر طرز خرامی دارم از مضمون اب
شورش امواج این دریا خروش بزم کیست
نغمه ای تر می فشارد مغزم از قانون اب
برنمی دارد دورنگی طینت روشندلان
در رگ موجش همان اب است رنگ خون اب
همچو شبنم اشک ما ایینه اه است و بس
بر هوا ختم است اینجا وحشت مجنون اب
شد عرق شبنم طرازگلستان شرم یار
این گهر بود انتخاب نسخه موزون اب
ارزوگر تشنه رفع غبار حسرت است
با وجود تیغ او نتوان شدن ممنون اب
نیست سیر عالم نیرنگ جای دم زدن
عشق دریاهای اتش دارد و هامون اب
معنی اسودگی نفس طلسم خامشی ست
برمن ازموج گهرشد روشن این مضمون اب
طبعم از اشفتگی دام صفای دیگر است
درخور امواج باشد حسن روزافزون اب
قلزم امکان نم موج سرابی هم نداشت
تشنگیهاکرد ما را اینقدر مفتون اب
وحدت از خودداری ما تهمت الود دویی ست
عکس در اب است تا استاده ای بیرون اب
صاف طبعانند بیدل بسمل شوق بهار
جاده رگهای گل دارد سراغ خون اب
ببند چشم و خط هرکتاب را دریاب
ز وضع این دو نقط انتخاب را دریاب
جهان خفته به هذیان ترانه ها دارد
توگوش واکن و تعبیر خواب را دریاب
هزار رنگ من و ما ودیعت نفسی ست
دو دم قیامت روز حساب را دریاب
بهار می گذرد مفت فرصت است ای شیخ
قدح به خون ورع زن شراب را دریاب
شرارکاغذ و پرواز ناز جای حیاست
دماغ عالم پا در رکاب را دریاب
قضا ز خلقت بی حاصلت نداشت غرض
جز اینکه رنگ جهان خراب را دریاب
غبار جسم حجاب جهانی نورانی ست
ز ننگ سایه برا افتاب را دریاب
چه نکته ها که ندارد کتاب خاموشی
نفس بدزد و سوال و جواب را دریاب
درون اینه بیرون نشسته است اینجا
به جلوه گر نرسیدی نقاب را دریاب
اگر جهان قدح از باده پرکند بیدل
تو تردماغی چشم پراب را دریاب
فال تسلیم زن و شوکت شاهی دریاب
گردنی خم کن و معراج کلاهی دریاب
دام تسخیر دو عالم نفس نومیدی ست
ای ندامت زده سررشته اهی دریاب
فرصت صحبت گل پا به رکاب رنگ است
ارزو چند اگر هست نگاهی دریاب
از شبیخون خط یار نگردی غافل
هرکجا شوخی گردی ست سپاهی دریاب
دود پیچیده دل گرد سراغی دارد
از سویدا اثر چشم سیاهی دریاب
تاکی ای پای طلب زحمت جولان دادن
طوف اسودگی ابله گاهی دریاب
یوسفی کن گرت اسباب مسیحایی نیست
به فلک گر نرسیدی بن چاهی دریاب
نامرادی صدف گوهر اقبال رساست
غوطه در جیب گدایی زن و شاهی دریاب
سعل بنیاد دو عالم شدی ای اتش عشق
ماگیاهیم ز ما هم پرکاهی دریاب
چه وجود وچه عدم بست وگشاد مژه است
چون شرر هر دو جهان را به نگاهی دریاب
خلوت عافیت شمع گداز است اینجا
پی خاکستر خودگیر و پناهی دریاب
دامن دیده به هر سرمه میالا بیدل
انتظاری شو وگرد سر راهی دریاب
نی ام انکه به جرأت وصف لبت رسدم خم و پیچ عنان ادب
ز تاً مل موج گهر زده ام در حسن ادا به زبان ادب
ز حقیقت حرمت و پاس حیا به مزاج غرض هوسان چه اثر
که گرسنه نان طمع نخورد قسم نمک سر خوان ادب
اگرت ز تردد ننگ طلب دل جمع شود سر و برگ غنا
ز غبار کساد متاع هوس نرسی به زیان دکان ادب
قدمت زه دامن شرم نشد که به معنی کعبه نظر فکنی
به طواف در تو رسد همه کس چو تو پا نکشی ز مکان ادب
همه عمر به مکتب کسب فنون دل بی خبر تو تپید به خون
نشد انکه رسد دو نفس سبقت ز معلمی همه دان ادب
تب و تاب مراتب عجز رسا به چه ناله کند دل خسته ادا
که اگربه قلم ره خط سپرم همه نقطه دمد ز بنان ادب
زترانه حیرت بیدل من به چه نغمه تپد رگ ساز سخن
که تری شکند دم عرض نفس پر و بال خدنگ کمان ادب
امشب ز ساز مینا گرم است جای مطرب
کوک است قلقل می با نغمه های مطرب
دریوزه چشم داریم از کاسه های طنبور
درحق ما بلند است دست دعای مطرب
صد رنگ اه حسرت پیچیده ایم در دل
این ناز و ان نیاز است از ما به پای مطرب
کیفیت بم و زیر مفهوم انجمن نیست
در پرده تا چه باشد منظور رای مطرب
زان چهره عرقناک حیران حرف و صوتیم
هرجاست تر صدایی دارد حیای مطرب
شور لب تو ما را نگذاشت در دل خاک
اتش به نیستان زد اخر هوای مطرب
با محرمان عیشند بیگانگان ساقی
وز درد بی نصیبند نااشنای مطرب
هرچند واسرایند صد ره ترانه جاه
از نی بلند گردید شور نوای مطرب
تا ما خموش بودیم شوق تو بی نفس بود
این اغنیا ندارند فیض غنای مطرب
عذر دماغ مستان مسموع هیچکس نیست
یارب که گیسوی چنگ افتد به پای مطرب
قانون به زخمه نازان، دف از تپانجه خندان
بر ساز ما فتاده ست یکسر بلای مطرب
بیدل که رحم می کرد بر سخت جانی ما؟
ناخن اگر نمی بود زورازمای مطرب
ندانم بازم اغوش که خواهد شد دچار امشب
کنارم می رمد چون پرتو شمع از کنار امشب
ز جوش ماهتاب این دشت و در کیفیتی دارد
که گویی پنبه میناست در رهن فشار امشب
ز استقبال و حال این امل کیشان چه می پرسی
قدح در دست فردا نیست بی رنج خمار امشب
ز بزم وصل دور افکند فکر جنت و حورت
کجا خوابیدی ای غافل در اغوش است یار امشب
پر طاووس تا کی بالش راحت به گل گیرد
خیال افسانه خوابت نمی اید به کار امشب
حساب بی دماغان فرصت فردا نمی خواهد
فراغت گل کن و خود را برون ار از شمار امشب
مبادا خجلت واماندگی ابت کند فردا
به رنگ شمع اگر خاری به پا داری برار امشب
زصد شمع و چراغم غیر این معنی نشد روشن
که ظلمتهای دوش است انچه گردید اشکار امشب
خط پیشانی از صبح قیامت نسخه ها دارد
بخوانید انچه نتوان خواند زین لوح مزار امشب
چو شمع از گردن تسلیم من بی امتحان مگذر
ز هر عضوم سری بردار و بر دوشم گذار امشب
سحر بیدل شکایت نامه ها باید رقم کردن
بیا تا دوده گیرم از چراغ انتظار امشب
صبحدم سیاره بال افشاند از دامان شب
وقت پیری ریخت از هم عاقبت دندان شب
اشک حسرت لازم ساز رحیل فتاده است
شبنم صبح است اثار نم مژگان شب
برنمی اید بیاض چشم اهو از سواد
صبح اقبال جنونم نشکند پیمان شب
در هوای دود سودا هوشم از سر رفته است
اشیان از دست داد این مرغ در طیران شب
در خم ان زلف خون شد طاقت دلهای چاک
صبح ما اخرشفق گردید در زندان شب
با جمالش داد هرجا دست بیعت افتاب
طره مشکین او هم تازه کرد ایمان شب
از حوادث فیض معنی می برند اهل صفا
می فروزد شمع صبح از جنبش دامان شب
مژده ای ذوق گرفتاری که بازم می رسد
نکهت زلف کسی از دشت مشک افشان شب
خط او بر صبح پنداری شبیخون نامه ای سث
روی او فردی ست گویی د ر شکست شان شب
لمعه صبحی که می گویند د ر عالم کجاست
اینقدرها خواب غفلت نیست جزبرهان شب
گوشه گیر وسعت اباد غبار جهل باش
پرده پوش یک جهان عیب است هندستان شب
بیدل ازپیچ وخم زلفش رهایی مشکل است
برکریمان سهل نبود رخصت مهمان شب
هرکه راکردند راحت محرم احسان شب
چون سحربراه محمل بست درهجران شب
تیره بختان را ز نادانی به چشم کم مبین
صبح با ان روشنی گردی ست از دامان شب
اسمان نشناخت موقع ور نه در تحریر فیض
بر بیاض صبح ننوشتی خط ریحان شب
بهر منع شکوه بختم سرمه سایی می کند
لیک ازین غافل که می بالد بلند افغان شب
گر حضور صبح اقبالی نباشدگو مباش
از سیه بختی به سامان کرده ام سامان شب
از فلک تا زله برداری شکم برپشت بند
افتاب اینجاست داغ ارزوی نان شب
با چنین خوابی که بختم مایه دار نقد اوست
می توان کردن ادا از روز من تاوان شب
سطر اهی نارسا افتاد رنگ صبح ریخت
زان همه مشقی که کردم در دبیرستان شب
الفت بخت سیه چون سایه داغم کرده است
ششجهت روز است و من دارم همان دامان شب
بیدل از یادش به ترک خواب سودا کرده ایم
ورنه جز محمل قماشی نیست در دکان شب
بود داغ من مردم دیده شب
ز دود دلم موی ژولیده شب
ز هر حلقه طره اوست روشن
به روی سحرحیرت دیده شب
دل از طره رم کرد و شد صید رویش
به صبح اشتی کرد رنجیده شب
سیه بختی او ز مه غازه دارد
بنازم به بخت نکوهیده شب
فروغ سحرکابروی جهان است
بودگردی از دامن چیده شب
ز بیدل مپرسید مضمون زلفش
چه خواند کسی خط پیچیده شب
طرب در این باغ می خرامد ز ساز فرصت پیام بر لب
ز نرگس اکنون مباش غافل که نی گرفته ست جام بر لب
اگر به معنی رسیده باشی خروش مستان شنیده باشی
چو برگ تاک اند اهل مشرب نهفته ذکر مدام بر لب
رساند خلقی ز هرزه رایی به عرصه قدرت ازمایی
هجوم اشغال ژاژخایی چو توسن بی لجام بر لب
به خودفروشی ست عزت و شان به حرف و صوت است فخر یاران
تو هم به قدرنفس پر افشان چو دستگاه کلام بر لب
ثبات ناز انقدر ندارد بنای اقبال بی بقایت
گذشته گیر اینکه افتابی رسانده باشی چو بام بر لب
مسایل مفتیان شنیدم به پشت و روی ورق رسیدم
تصرف مال غصب دیدم حلال در دل حرام بر لب
ز خانقه هرکه سر برارد مراتب جوع می شمارد
طریقه صوفیان ندارد به غیر ذکر طعام بر لب
گر از مکافات خبث غیبت شنیده ای وعده ندامت
چرا زمانی ز زخم د ندان نمی رسانی پیام بر لب
جنون چندین هزارشهرت فسرد درجیب سینه چاکی
کسی نشد محرم صدایی از این نگینهای نام بر لب
خروش دیر و حرم در این ره نمود از درد و داغم اگه
خداپرست است و ا لله الله، برهمن و رام رام بر لب
رقم زدم برتبسم گل ز ساعد چین در استینت
قلم کشیدم به موج گوهر ازان خط مشکفام پر لب
جهان به صد رنگ شغل مایل من وهمین طرزشوق بیدل
تصورت سال و ماه در دل ترنمت صبح و شام بر لب
به وصول مقصد عافیت نه دلیل جو نه عصا طلب
تو زاشک ان همه کم نه ای قدمی زابله پا طلب
ز مراد عالم اب و گل به در جنون زن و واگسل
اثر اجابت منفعل ز شکست دست دعا طلب
به کجاست صدر و چه استان که گذشته ای تو از این و ان
چو نگاه حسرت ازاین مکان، همه چیز رو به قفا طلب
ز سهر اگر همه بگذری، تو همان به سایه برابری
به علاج شعله خودسری نمی ازجبین حیا طلب
به فسانه هوس انقدر مفروش شهرت کر و فر
چو غبار انجمن سحر نفسی شمار و هوا طلب
ز هوای کبر و سر منی همه راست ننگ فروتنی
توبه ذوق منصب ایمنی زپرشکسته هما طلب
دل ذره گر همه خون کند، زکم اوری چه فزون کند
عملی گرازتوجنون کند، به عدم فرست و جزا طلب
کف پای حجله نشین ما، به خیال کرده کمین ما
پی ارزوی جبین مابه سراغ رنگ حنا طلب
شده رمز جلوه بی نشان به غبار اینه ات نهان
نفسی به صیقل امتحان برو از میان و صفا طلب
طلب تو بس بود اینقدرکه ز معنیی ببری اثر
به خودت اگرنرسد نظر به خیال پیچ و خدا طلب
چه خوش ان که ترک سبب کنی بهقین رسی وطرب کنی
زحقیقت انچه طلب کنی به طریق بیدل ما طلب
دل از خمار طلب خون کن و شراب طلب
جگر به تشنه لبی واگذر و اب طلب
ز عافیت نتوان مژده گشایش یافت
به دل شکستی اگرهست فتح باب طلب
مترس از غم ناسور ای جراحت دل
به زلف یار بزن دست و مشک ناب طلب
مباش همچوگهر مرده ریگ این دریا
نظر بلندکن و همت حباب طلب
محیط در غم اغوش بیقراری توست
دمی چو سیل در این دشت اضطراب طلب
قدم به وادی فرصت زن و مژه بردار
بهار می رود ای بیخبر شتاب طلب
لباس عافیت از دهر اگر هوس داری
ز ماهتاب کتان و حریر از اب طلب
شبی چو شبنم گل صرف کن به بیداری
سحر برار سر و وصل افتاب طلب
هزار جلوه در اغوش بیخودی محواست
جهان شعورطلب می کند تو خواب طلب
ببند پرده به چشم و دلت ز عیب کسان
گشادکار خود از بند این نقاب طلب
نیاز و ناز همان درد و صاف یک قدحند
چوپای او سر ما هم از ان رکاب طلب
دل گداخته بیدل نیاز مژگان کن
طراوت چمن عمر از این سحاب طلب
نگویمت به خطا سازیا صواب طلب
کمینگر است زخود رفتنت شتاب طلب
اگر حقیقت انجام در نظر داری
ز هرکجاگهرت می رسد حباب طلب
شکست ابله هرگام ساغری دارد
سراغ ابی اگر خواهی از سراب طلب
گل نگاهی اگر چیده ای ز باغ وصال
به روز هجر ز مژگان ترگلاب طلب
به رفع کلفت هر افتی ست تدبیری
گر اتشی به دل افتد زدیده اب طلب
جهان ز خبث تهی گشت تا تو بالیدی
به صفرنه فلک از قدر خود حساب طلب
کسی ز مرگ اگر رسم زندگی خواهد
تو هم ز عالم پیری بروشباب طلب
مقیم بیکسی اسوده از پریشانی ست
چوگنج عافیت از خانه خراب طلب
تو قاصد هوسی از عدم به سوی وجود
حقیقت نفست خوانده شد جواب طلب
ز جنبش مژه درس اشارتت این است
که هرزه است نگاه اندکی حجاب طلب
بهار می طلبی سیر رنگ کن بیدل
ز جلوه انچه طمع داری از نقاب طلب
فیض حلاوت از دل بی کبر وکین طلب
زنبوررا ز خانه برارانگبین طلب
بی پرده است حسن غنا در لباس فقر
دست رسا زکوتهی استین طلب
دل جمع کن ز بام و در عافیت فسون
اسودگی ز خانه به دوشان زین طلب
پشمینه پوش رو به فسردن سرای شیخ
فصل شتا محافظت ازپوستین طلب
دست طلب به هرچه رسد مفت عجزگیر
دور است اسمان، تو مراد از زمین طلب
گلهای این چمن همه در زیر پای توست
ای غافل از ادب نگه شرمگین طلب
زین جلوه هاکه در نظرت صف کشیده است
ایینه داری نفس واپسین طلب
عمر از تلاش باد به کف چون نفس گذشت
چیزی نیافت کس که بیرزد به این طلب
دل درخور شکست به اقلیم انس تاخت
چینی همان به جاده مو رفت چین طلب
شبنم وصال گل طلبید اب شد زشرم
از هرکه هرچه می طلبی اینچنین طلب
این استان هوسکده عرض ناز نیست
شاید به سجده ای بخرندت، جبین طلب
بیدل خراش چهره اقبال شهرت است
عبرت زکارخانه نقش نگین طلب
خون بسته است ازغم ان لعل پان به لب
دندان شکسته ای که فشارد زبان به لب
عیش وصال و ذوق کنار ارزوی کیست
ماییم و حرف بوسی ازان استان به لب
صبحی تبسمی به تأمل دمانده ایم
زان گرد خط که نیست چو حرفش نشان به لب
راهی به درد بی اثری قطع کرده ایم
همچون سپندم ابله دارد فغان به لب
از بسکه امتحانکده وهم هستی ام
اید نفس چواینه ام هر زمان به لب
عشاق تا حدیث وفا را زبان دهند
چون شمع می دود همه اجزایشان به لب
بی خامشی گم است سررشته سخن
بندی زبان به کام که یابی دهان به لب
دلکوب فطرت است حدیث سبکسران
چون پنبه نام کوه نیایدگران به لب
خواهی نفس فروکش و خواهی به ناله کوش
جولان عمررا نکشدکس عنان به لب
خلقی به حرف وصوت فشرده ست پای جهد
راهی چو خامه می رود این کاروان به لب
سیری ز خوان چرخ کسی را به کام نیست
دارد هلال هم سخن از حرف نان به لب
سعی ضعیف خلق به جایی نمی رسد
گرمرد قدرتی نفست را رسان به لب
بیدل به جلوه گاه نثار تبسمش
اه از ستمکشی که نیاورد جان به لب
از خامشی مپرس و زگفتار عندلیب
صد غنچه وگل است به منقار عندلیب
دارم دلی به سینه ز داغ خیال دوست
طراح اشیانه گلزار عندلیب
نامحرمی که از ادب عشق غافل است
دارد اهانت گل از انکسار عندلیب
بی یار جای یار نشان قیامت است
با باغ در خزان نفتد کار عندلیب
دردسر تظلم الفت کجا برد
گر زبر بال هم ندهد بار عندلیب
از دورباش غیرت خوبان حذرکنید
گل خارها نشانده به ازار عندلیب
ایین دلبری به چه رنگش نشان دهند
شاخ گلی که نیست قفس وار عندلیب
بوی گلم برون چمن داغ می کند
از ناله های در پس دیوار عندلیب
من نیز بی هوس نی ام اما نداد عشق
پروانه را دماغ سر وکار عندلیب
شاید نصیب دردی از اهل وفا برم
بستم دل دو نیم به منقار عندلیب
بالین خواب گل همه رنگ شکسته بود
اه از ندامت پر بیکار عندلیب
بیدل بهار عشرت عشاق ناله است
امسال نیز می گذرد پار عندلیب
شب که شد جوش فغانم همنوای عندلیب
در عرق گم گشت چون شبنم صدای عندلیب
خلق معشوقان کمند صید مشتاقان بس است
نیست غیر از بوی گل زنجیر پای عندلیب
زیر نقش پای او ما هم سری دزدیده ایم
سایه گل گر بود بال همای عندلیب
جلوه گل گر چنین طاقت گدازیها کند
بعد از این خاکستری یابی به جای عندلیب
کاروان رنگ و بورا هیچ جا ارام نیست
صد جرس می دارد اینجا های های عندلیب
عجز هم ما را در این گلشن به جایی می برد
نیست کم از ناله، بال نارسای عندلیب
بر جبین برگ گل چین می طرازد موج رنگ
پر به سامان است محراب دعای عندلیب
ای که خواهی پاس ناموس محبت داشتن
شرم دار از دیدن گل بی رضای عندلیب
حسن مستغنی ست از شهرت نواییهای عشق
هیچکس گل را نمی خواهد برای عندلیب
یک سر مویم تهی ازصنعت منقارنیست
ناله اندود است از سر تا به پای عندلیب
بیدل از غفلت تلاش بسترگل می کنم
ورنه زیر بال داردگرم جای عندلیب
گر به این گرمی است اه شعله زای عندلیب
شمع روشن می توان کرد از صدای عندلیب
افت هوش اسیران برق دیدار است و بس
می زند رنگ گل اتش در بنای عندلیب
پنبه شبنم به گوش غنچه داغ لاله شد
بیش ز این نتوان شنیدن ماجرای عندلیب
عشق را بی دستگاه حسن شهرت مشکل است
از زبان برگ گل بشنو نوای عندلیب
جای ان دردکه چون سنبل به رغم باغبان
ریشه درگلشن دواند خار پای عندلیب
دلبران را تنگ دارد فکر صید عاشقان
غنچه سر تا پا قفس شد از برای عندلیب
مطلب عشاق از اظهار هم معلوم نیست
کیست تا فهمد زبان مدعای عندلیب
ساز دلتنگی به این اهنگ هم می بوده است
گرم کردم از لب خاموش جای عندلیب
ریشه دلبستگی در خاک این گلشن نبود
رفت گل هم در قفای ناله های عندلیب
مانع قتل ضعیفان جز مروت هیچ نیست
ورنه ازگل کس نخواهد خونبهای عندلیب
در چمن رفتیم ساز ناله سیراهنگ شد
جلوه گل کرد ما را اشنای عندلیب
اه مشتاقان نسیم نوبهار یاد اوست
رنگها خفته ست بیدل در صدای عندلیب
چه دارد این صفات حاجت ایات
به جز ورد دعای حضرت ذات
غنا و فقرهستی لا والاست
گدایی نفی و شاهنشاهی اثبات
فسون ظاهر و مظهر مخوانید
خیال است این چه تمثال و چه مرات
جهان گل کرده یکتایی اوست
ندارد شخص تنها جز خیالات
نباشد مهر اگر صبح تبسم
که خندد جز عدم بر روی ذرات
مه وسال وشب وروزت مجازیست
حقیقت نه زمان دارد نه ساعات
نشاط و رنج ما تبدیل اوضاع
بلند وپست ما تغییر حالات
همین غیب و شهادت فرق دارد
معانی در دل و برلب عبارات
فروغی بسته بر مرات اعیان
چراغان شبستان محالات
نه او را جزتقدس میل اثار
نه ما را غیر معدومی علامات
تو و غافل ز من، افسوس، افسوس
من و دور از درت، هیهات، هیهات
زبان شرم اگر باشد به کامت
خموشی نیست بیدل جز مناجات
ای خم مژگان شکوه نرگس مستانه ات
چین ابر چینی طاق تغافلخانه ات
ساغر نیرنگ نه گردون به این دوران ناز
کرد سرگردانده چشم جنون پیمانه ات
گفتگوی بیزبانان محبت دیگر است
کیست فهمد غیر دل حرف ز خود بیگانه ات
ناکجا روشن شودکیفیت اسرار عشق
می کشد مکتوب خاکستر پر پروانه ات
ما اسیران همچنان زندانی ان کاکلیم
گر همه صد در ز یک دیوار خندد شانه ات
توأمی دارد حدیث عشق و خواب بیخودی
چشم بگشایم اگر بگذاردم افسانه ات
نی سراغ دل زگردون یافتم نی بر زمین
هم تو فرما تا درین صحرا چه شد دیوانه ات
ای دل دیوانه کارت با غم عشق اوفتاد
در چه مزرع کشت ذوق سینه چاکی دانه ات
در عرق گم شد جبین فطرت از ننگ هوس
اه از ان گنجی که گردید اب در ویرانه ات
درگشاد کاش دعوی ییش بردن سعی لاف
کس نپرسید ای کلید وهم کو دندانه ات
بیدل از ضبط نفس مگذرکه در بزم حضور
شمع راگل می کند بیتابی پروانه ات
ای هستی از قصر غنا افکنده در ویرانه ات
گل کرده از هر موی تو ادبار چینی خانه ات
می باید از دست نفس جمعیت دل باختن
تا ریشه باشد می تند اوارگی بر دانه ات
در عالم عشق و هوس رنجی ندارد هیچ کس
چون شمع زافسون نفس خوداتشی در خانه ات
تمهید عیش ای بیخبر فرصت ندارد انقدر
تا شیشه قلقل کرده سر می رفته از پیمانه ات
سیر خرابات دلست انجاکه می سایی قدم
غلتیده هستی تا عدم در لغزش مستانه ات
میتاز چندی پیش وپس تا انکه گردی بی نفس
چون اره باید ریختن درکشمکش دندانه ات
ای خلوت ارای عدم تاکی به فهم خود ستم
افکند شغل عیش و غم بیرون در افسانه ات
فال گشادی می زدند از طره ات صبح ازل
زنهار می بوسد هنوز انگشت دست شانه ات
بی دستگاهی داشت امن از افت عشق و هوس
پروز از راه سوختن واکرد بر پروانه ات
حیف است تحقیق اشنا جوشد به وهم ماسوا
تا چند باید داشتن خود را ز خود بیگانه ات
بیدل چه وحشت داشتی کز خود اثر نگذاشتی
شور سر زنجیر هم رفت از پی دیوانه ات
سرکیست تا برد ارزو به غبار سجده کمینی ات
نرسید قطرت نه فلک به هوابیان زمینی ات
نه حقیقت دویی اشنا، نه دلیل عین تو ماسوا
به کجاست عکس توهمی که فریبد اینه بینی ات
تک و تاز وهم و گمان ما به جنون گسسته عنان ما
تویی انکه هم تو رسید ه ای به سواد فهم یقینی ات
ز جهات عالم خشک و تر به غنا نچیده ای انقدر
که کسی به غیر تنزه تو رسد به دامن چینی ات
نه به فهم تاب رسیدنی نه به دیده طاقت دیدنی
دل خلق و هرزه تپیدنی به خیال جلوه کمینی ات
چه حدوث وکو قدم زمان چه حساب کون وکجا مکان
همه یک شاره ای کن فکان نه شهوری و نه سنینی ات
به جراحت دل ناتوان ستم است دیده گشودنم
که قیامتی ست ششجهت ز تبسم نمکینی ات
ز غرور ناز فعیتی که به ما رسانده پیام تو
چقدر شکسته کلاه دل خم طاق نسبت چینی ات
عدم و وجود محال ما، شده دستگاه خیال ما
چه بلاست نقص و کمال ما که نه انی است و نه اینی ات
دل بیدل از پی نام تو به چه تاب لاف توان زند
که ز که برد اثر صدا ادب تلاش نگینی ات
شب گریه ام به ان همه سامان شکست و ریخت
کزهرسرشک شیشه ی توفان شکست و ریخت
در راه انتظار توام اشک بود و بس
گرد مصیبتی که ز دامان شکست و ریخت
توفان دهر شورش اهم فرو نشاند
این گر دباد گرد بیابان شکست و ریخت
از چشمت انچه بر قدح می فتاده است
کس راکم اوفتاد بدینسا ن شکست و ریخت
اشکم ز دیده ریخت به حال شکست دل
مشکل غمی که عشق تو اسان شکست و ریخت
اخرچکید موج تبسم ز گوهرت
شور نمک نگر که نمکدان شکست و ریخت
عمری عنان گریه کشیدم ولی چه سود
اخر به دامنم جگرستان شکست و ریخت
باید به نقش پای تو سیر بهارکرد
کاین برگ ازان نهال خر امان شکست و ریخت
گرداب خون ز هر دو جهان موج می زند
در چشم انتظارکه مژگان شکست و ریخت
در عالم خیال تو این غنچه وار دل
ایینه خانه به گرببان شکست وس بخت
ازخ بش هرچه بود شکستیم وب بختم
غیر از دل شکسته که نتوان شکست و ریخت
بیدل ز فیض عشق به مژگان گذشته ایم
در بیشه ای که ناخن شیران شکست و ریخت
عشق از خاک من ان روز که وحشت می بیخت
رفت گردی ز خود و اینه حیرت می ریخت
رفته ام از دو جهان بر اثر وحشت دل
یارب این گرد به دامان که خواهد اویخت
رم فرصت سبب قطع امید است اینجا
تار سازم ز پریشانی این نغمه گسیخت
چشم عبرت ز پریشانی حالم روشن
هیچکس سرمه به کیفیت این گرد نبیخت
اشک بی تابم و از شوق سجودت دارم
انقدر صبر که با خاک توانم امیخت
هر قدم در طلب وصل دچار خویشم
شوق او اینه ها بر سر راهم اویخت
جیب هستی قفس چاک وبال است اینجا
عافیت کسوت ان پنبه که در شعله گریخت
زین بیابان سر خاری نشد از من رنگین
پای خوابیده من اب رخ ابله ریخت
یک قلم عرصه تسلیم فناییم چو صبح
بیدل از ما به نفس نیز توان گرد انگیخت
ایینه دل داغ جلا ماند و نفس سوخت
فریاد که روشن نشد این اتش و خس سوخت
واداشت ز ازادی ام الفتکده جسم
پرواز من از گرمی اغوش قفس سوخت
اهنگ رحیل از دو جهان دود براورد
این قافله را شعله اواز جرس سوخت
سرمایه در اندیشه اسباب تلف شد
اه از نفسی چند که در شغل هوس سوخت
از پستی همت نرسیدیم به عنقا
پرواز بلندی به ته بال مگس سوخت
گر خواب عدم بر دو جهان شام گمارد
دل نیست چراغی که توان بر سر کس سوخت
پا ابله کردیم دگر برگ طلب کو
بیدل عرق سعی در این پرده نفس سوخت
بسکه برق یأس بنیاد من ناکام سوخت
می توان از اتش سنگ نگینم نام سوخت
الفت فقر از هوسهای غنایم بازداشت
خاک این ویرانه در مغزم هوای بام سوخت
شعله جواله ننگ الود خاکستر نشد
گرد خودگردیدنم صد جامه احرام سوخت
داغ سودای گرفتاری بهشتی دیگر است
عالمی در بال طاووسم به ذوق دام سوخت
کاش از اول محرم اسرار مطلب می شدم
در مزاج ناله ام سعی اثر بدنام سوخت
چشم محروم از نگاهم مجمر یأس است و بس
داغ بی مغزی مرا در پرده بادام سوخت
هرزه تازیهای جولان هوس از حدگذشت
بعد ازین همچون نفس می بایدم ناکام سوخت
وحشت عمر از نواهای ازل یادم نداد
گرمی رفتار قاصد جوهر پیغام سوخت
صد تمنا داغ شد از عجزپرواز نفس
اتش نومیدی این شعله ما را خام سوخت
ای شرار سنگ جهدی کن ز افسردن برا
بیش ازین نتوان به داغ منت ارام سوخت
کرد نومیدی علاج چشم زخم هستی ام
عطسه صبحم سپندی در دماغ شام سوخت
بیدل از مشت شرار ما به عبرت چشمکی ست
یعنی اغازی که ما داریم بی انجام سوخت
چولاله بی تو ز بس رنگ اعتبارم سوخت
خزان به باد فنا داد و نوبهارم سوخت
زمردمک نگهم داغ شد چوشمع خموش
در انتظار تو سامان انتظارم سوخت
هجوم حیرت ان جلوه چون پرطاووس
هزار رنگ تپش در دل غبارم سوخت
غبار تربت پروانه می دهد اواز
که می توان نفسی بر سر مزارم سوخت
نشدکه شعله من نیز بی غبار شود
صفای اینه وحشت شرارم سوخت
به عشق نیز اثرکرد شرم ناکسی ام
عرق فشانی این شعله خامکارم سوخت
صبا مزن به غبار فسرده ام دامن
دماغ حسرت رقصی که من ندارم سوخت
چو برق اینه امنیاز هستی من
ز خوابگاه عدم تا سری برارم سوخت
ز تخته پاره ام ناخدا چه می پرسی
فلک کشید زگرداب و برکنارم سوخت
هزار برق ز خاکسترم پرافشانست
کدام شعله به این رنگ بیقرارم سوخت
شهید ناز تو پروانه کرد عالم را
چها نسوخت چراغی که بر مزارم سوخت
فلک نیافت علاج کدورتم بیدل
نفس به سینه این دشت از غبارم سوخت
هوس نماند زبس عشق ان نگارم سوخت
خوشم که شعله این شمع خارخارم سوخت
به بزم یار جنون کردم ای ادب معذور
سپند سوخت به وجدی که اختیارم سوخت
چو موم دوری ام از جلوه گاه شهد وصال
اشاره ایست که باید جدا ز یارم سوخت
بهار بی ثمری جمله باب سوختن است
خیال مصلحت اندبشی چنارم سوخت
چو شمع کشته نرفتم به داغ منت غیر
فتیله نفسی بود بر مزارم سوخت
سرشک هر مژه اندازش ان سوی نظر است
شرر عنانی این طفل نی سوارم سوخت
طلسم اگهیم بوته گداز خود است
فروغ دیده بیدار شمع وارم سوخت
نسیمی از چمن صیدگاه عشق وزید
کباب کیست ندانم دل شکارم سوخت
هوای وصل به خاک سیه نشاند مرا
به رنگ داغ جنون نکهت بهارم سوخت
هنوز از کف خاکسترم اثر باقیست
گداز عشق چه مقدار شرمسارم سوخت
دلی ز پهلوی داغم ندید گرمی شوق
محبت تو ندانم پی چه کارم سوخت
دگر مپرس ز تاثیر اه بی اثرم
به اتشی که ندارد هزار بارم سوخت
غبار دشت محبت سراغ غیر نداشت
به برق جلوه او هرکه شد دچارم سوخت
مباد شام کسی محرم سحر بیدل
دماغ نشئه در اندیشه خمارم سوخت
گر همه در سنگ بود اتش جدایی دید و سوخت
وقت ان کس خوش که از مرکز جدا گردید و سوخت
دی من و دلدار ربط اب وگوهر داشتیم
این زمان باید ز قاصد نام او پرسید و سوخت
خاک عاشق جامه احرام صد دردسر است
برهمن زین داغ صندل برجبین مالید و سوخت
ازتب و تاب سپند این بساط اگه نی ام
اینقدر دانم که در یاد کسی نالید و سوخت
حلقه صحبت دماغ شعله جواله داشت
تا به خود پیچید تامل رنگ گردانید و سوخت
دوزخی نقد است وضع خودسری هشیار باش
شمع اینجا یک رگ گردن به خود بالید و سوخت
انفعال عالم بیحاصلی برق است و بس
چون نفس خلقی دکان سعی بیجا چید و سوخت
شبنم از خورشید تابان صرفه نتوانست برد
عالمی ایینه با رویت مقابل دید و سوخت
وصف لعلت از سخن پرداخت افکار مرا
بال موجی داشتم در گوهر ارامید و سوخت
برده بودم تا سر مژگان نگاه حسرتی
یاد خویت کرد جرأت اتش اندیشید و سوخت
نخل من زین باغ حرمان نوبر رنگی نکرد
چون چنار اخر کف دستی به هم سایید و سوخت
اینقدر کز گرم و سرد دهر داغ عبرتم
شعله را باید به حالم تا ابد لرزید وسوخت
دوستان اخر هوای باغ امکانم نساخت
همچو داغ لاله دربرگ گلم پیچید و سوخت
از جنون جولانی تحقیق این بیدل مپرس
شعله جواله ای بر گرد خود گردید و سوخت
رنگت به چشم لاله بساط نظاره سوخت
خویت به کام سنگ زبان شراره سوخت
خالت ز پرده، دود خطی کرد اشکار
شوخی سپند سوخته را هم دوباره سوخت
یا رب چه سحر کرد تغافل که یار را
در لب شکست خنده به ابرو اشاره سوخت
دریای حسن را خط اوگرد حیرت است
یا موج پیچ و تاب نفس بر کناره سوخت
پیداست از نفس زدن وحشت شرار
کز اه کوهکن جگر سنگ خاره سوخت
چشم حصول داشتن ایین عقل نیست
از مزرع سپهرکه تخم ستاره سوخت
از وحشت غبار شرر فرصتم مپرس
صبحی دمید و سر به گریبان پاره سوخت
امید فال امن مجو، از شرار من
کز برق نیتم اثر استخاره سوخت
چون زخم کهنه ای که به داغش دوا کنند
بیچاره دل ز غیرت اظهار چاره سوخت
گفتم ز سوز دل فکنم طرح مصرعی
مضمون به داغ غوطه زد و استعاره سوخت
از اضطراب دل نرسیدم به راحتی
خوابم به دیده جنبش این گاهواره سوخت
بیدل ذخیره ی مژه شد بسکه روز وصل
در عرض حیرت تو زبان نظاره سوخت
هرکجا گل کرد داغی بر دل دیوانه سوخت
این چراغ بیکسی تا سوخت در ویرانه سوخت
عالم از خاکستر ما موج ساغر می زند
چشم مخمور که ما را اینقدر مستانه سوخت
حسن یک مژگان نگه را رخصت شوخی نداد
شمع این محفل تپشها در پر پروانه سوخت
مژده وصل تو شد غارتگر اسایشم
خواب در چشمم همان شیرینی افسانه سوخت
وضع دنیا هیچ بر دیوانه تاثیری نکرد
بیشتر این برق عبرت خرمن فرزانه سوخت
داغ دل شد رهنمای کوه و هامون لاله را
سر به صحرا می زند هر کس متاع خانه سوخت
برق ناموس محبت را چو داغ ایینه ام
من به خاکسترنشستم گر دل بیگانه سوخت
مستی چشم تو را نازم که برق حیرتش
موج می را چون نگه در دیده پیمانه سوخت
بس که خوبان را ز رشک جلوه ات داغ است دل
می توان از اتش سنگ صنم بتخانه سوخت
دور چشم بد زیانکار زمین الفتم
مزرعی دارم که باید چون سپندم دانه سوخت
ارزوها در نفس خون کرد استغنای دل
ناله در زنجیر از تمکین این دیوانه سوخت
بسمل ان طایرم بیدل که در گلزار شوق
چون شرار از گرمی پرواز بی تابانه سوخت
یاد وصلی کردم اغوش من دیوانه سوخت
لاله سان از گرمی این می دل پیمانه سوخت
ناله ها رفت از دل و احرام ازادی نبست
پرتو خود را در اول شمع این کاشانه سوخت
وقت رندی خوش که در ماتمسرای اعتبار
خرمن هستی چو برق از خنده ی مستانه سوخت
دور دار از زلفش ای مشاطه گستاخ، دست
اتش این دود نزدیک است خواهد شانه سوخت
عشق هرجا در خیال مجلس ارایی نشست
هر دو عالم در چراغ کلبه دیوانه سوخت
ما نه تنها در شکنج جسم گردیدیم خاک
ای بسا گنجی که نقد خویش در ویرانه سوخت
اضطراب حال دل، ما را به حیرت داغ کرد
اتش این خانه رخت ما برون خانه سوخت
دود هم دستی به دامان شرار ما نزد
اخر از بی ریشگی در مزرع ما دانه سوخت
تا سواد سطری از رمز وفا روشن شود
صد نفس باید به تحقیق پر پروانه سوخت
عالمی بیدل به حرف یکدگر ارام باخت
غفلت ما هم دماغ خواب در افسانه سوخت
ان شعله که در دل شرر عشق وهوس ریخت
گرد نفسی بودکه رنگ همه کس ریخت
صد دشت ز خویش ان طرفم ازتپش دل
شمع ره گمگشتگی ام سعی جرس ریخت
فریادکه نقشی ندمانید حبابم
تا دم زدم این اینه ازتاب نفس ریخت
صدخلد حلاوت پی پرواز هوس رفت
شیرینی جانم همه درراه مگس ریخت
شرمنده صیاد خودم چون نفس صبح
کزنیم تپش گرد من ازچاک قفس ریخت
معموری بنیاد جسد بر سر هیچ است
اتشکده ها رنگ بنایی ست که خس ریخت
هم قافله سیرت سرشار نگاهیم
گرد ره ما سرمه به اواز جرس ریخت
برداشتن ازکوی توام صرفه ندارد
خوهدکف خاکم به سر و چشم عسس ریخت
در خانه همان بار به دوشم چه توان کرد
معمار ازل رنگ بنایم ز نفس ریخت
درس ورق عجز من امروز روانی ست
رنگم به رهت ساز قدم کرد ز بس ریخت
غافل نشوی از دل افسرده بیدل
خونی ست درین پرده که باید به هوس ریخت
بیتابی عشق این همه نیرنگ هوس ریخت
عنقا پری افشاندکه توفان مگس ریخت
مستغنی گشت چمن و سیر بهاریم
بی بال و پریها چقدرگل به قفس ریخت
از تاب و تب حسرت دیدار مپرسید
دردیده چوشمعم نگهی پر زد و خس ریخت
ازیک دو نفس صبح هم ایجاد شفق کرد
هستی دم تیغی ست که خون همه کس ریخت.
روشنگر جمعیت دل جهد خموشی ست
نتوان چو حباب اینه بی ضبط نفس ریخت
دنباله دو قلقل مینای رحیلیم
ین باده جنون داشت که در جام جرس ریخت
بیدل ز فضولی همه بی نعمت غیبیم
اب رخ این مایده ها، سیر و عدس ریخت
شب که حیرت با خیالت طرح قیل و قال ریخت
همچو شمع از پیکرم یکسر زبان لال ریخت
یک سحر تا نقش بندم صد چمن رنگم شکست
تا به پروازی رسم اندیشه چندین بال ریخت
همچو دل ایینه وهمی به دست افتاده است
می توان از لاف هستی یک جهان تمثال ریخت
گاه عرض سرنوشت ناتوانیهای من
تا رقم در جلوه اید، کلک قدرت نال ریخت
یک نفس چون سایه گشتم، غافل از خورشید عشق
بر سراپایم سواد نامه اعمال ریخت
ابم از شرم سماجت پیشگان این چمن
بهر یک لبخنده نتوان ابرو هرسال ریخت
بی تب شوقت به رنگ شعله داغ اخگرم
ارمیدنها مرا در قالب تبخال ریخت
رفته ام از خویشتن چندانکه می ایم هنوز
بیخودی از ماضی ام توفان استقبال ریخت
عمر بگذشت و همان ناقدردان جلوه ایم
نیستی ایینه ما سخت بی تمثال ر یخت
صبح این وبرانه ایم از فیض نومیدی مپرس
خاک ما بر باد رفت و عالم اقبال ریخت
تا پری افشانده ایم از اسمانها برتریم
بسمل رنگیم نتوان خون ما پامال ریخت
کار با عشق است بپدل ورنه در میدان لاف
بوالهوس هم می تواند خونی از قیفال ریخت
زان اشک که چون شمع زچشم تر من ریخت
مجلس همه رنگین شد و گل در بر من ریخت
اهنگ غروری چو شرر در سرم افتاد
تا چشم به پرواز گشودم پر من ریخت
افسون غنا خواب مرا تلخ براورد
این اب نمک بود که بر گوهر من ریخت
ان روز که یازید جنون دست حمایت
مو چتر شد و سایه گل بر سر من ریخت
عمری ست سراغ دل گمگشته ندارم
یارب به کجا این ورق از دفتر من ریخت
چون شعله پس از مرگ به خود چشم گشودم
برروی من ابی ست که خاکستر من ریخت
اشکم ز تنک مایگی ام هیچ مپرسید
تا جرعه فشانم به زمین ساغر من ریخت
فریادکه چون شمع به جایی نرسیدم
یک لغزش مژگان به همه پیکر من ریخت
چون سایه ز بیمار ادب دست بداربد
افتادگیی بود که بر بستر من ریخت
بیدل دیت اب رخ خود زکه خواهم
این خون قناعت طمع کافر من ریخت
اشک از مژگان درین ویرانه نشکست و نریخت
خوشه خشکی داشت اینجادانه نشکست و نریخت
زیرگردون صدهزاران سر به باد فتنه رفت
کهنه خشتی زین ندمتخانه نشکست و نریخت
درکشاکش اقتدار اره اقبال دهر
اینقدرها بسکه یک دندانه نشکست و نریخت
اه از ان روزی که استغنای غیرت زای عشق
خاک صحرا برسر دیوانه نشکست ونریخت
سعی سر چنگ ملامت چاره ای سودا نکرد
موی از مجنون به چندین شانه نشکست و نریخت
مجلس می شیشه و پیمانه ای بسیار داشت
هیچ کس چون محتسب مستانه نشکست و نریخت
در بر این انجمن رنگی نگردانید شمع
تا قیامت هم پرپروانه نشکست و نریخت
باعث هرگریه و فریاد لطف اشناست
شیشه وصهبای ما بیگانه نشکست و نریخت
مرگ می باشد علاج تشنه کامیهای حرص
پر نشد پیمانه تا پیمانه نشکست ونریخت
تا ابد در خاک اگر جویی نخواهی یافتن
ان قدح کز بازی طفلانه نشکست و نریخت
ماتم امروز دید و نوحه فردا شنید
اشک مابیدل به هیچ افسانه نشکست و نریخت
زاهد، که بادش، افت ایمان شکست و ریخت
تا شیشه بشکند دل مستان شکست و ریخت
شب با سواد زلف تو زد لاف همسری
صبحش به سنگ تفرقه دندان شکست و ریخت
بر دیده سپهر نشاند ابروی هلال
نعل سمند او که به جولان شکست و ریخت
ان خار خار جلوه که ماییم و حسرتش
در چشم ارزو همه مژگان شکست و ریخت
اشکی که در خیال تو از دیده ریختم
صد گوهر ابگینه عمان شکست و ریخت
عیش زمانه از اثر گفتگو گداخت
رنگ بهار ناله مرغان شکست و ریخت
تا کی به سعی اشک توان جمع ساختن
گرد مراکه سخت پریشان شکست و ریخت
بر سنگ می زد اینه ام شیشه خیال
دیدم که رنگ چهره ی امکان شکست و ریخت
سامان روزی از عرق سعی مشکل است
یعنی درابرو نتوان نان شکست و ریخت
اشکم به دوش هر مژه صد چاک بست ورفت
این تکمه یارب از چه گریبان شکست و ریخت
مانند نقش پا به گل عجز خفته ایم
بر ما هزار ابله باران شکست و ریخت
بیدل به کار رفع خماری نیامدیم
مینای ما همان عرق افشان شکست و ریخت
د ی ترنگی از شکست ساغرم کل کرد و ریخت
ششجهت کیفیت چشم ترم گل کرد و ریخت
شب چو شمعم وعده دیدار در اتش نشاند
تا سحر ایینه از خاکسترم گل کرد و ریخت
خلوت رازم بهشت غیرت طاووس گشت
رنگها چون حلقه بیرون درم گل کرد و ریخت
تا تجرد از اثر پرداخت اجزای مرا
سایه همچون مو، ز جسم لاغری گل کرد و ریخت
ای هوس دیگر چه دکان قیامت چیدنست
برکف خونی که چون گل در برم گل کرد و ریخت
سیر این باغم کفیل یک سحر فرصت نبود
خنده واری تاگریبان بر درم گل کرد و ریخت
سرنگون شرم عصیان را چه عزت، کو وقار
ابروی من ز دامان ترم گل کرد و ریخت
داغم از اوج و حضیض دستخاه انفعال
بر فلک هم یک عرق وار اخترم گل کرد و ریخت
سعی مژگان جز ندامت ساز پروازی نداشت
بسکه ماندم نارسا اشک از پرم گل کرد و ریخت
صفحه ام یاد که اتش زد که تا مژگان زدن
صد نگاه واپسین از پیکرم گل کرد و ریخت
هیچ فردوسی به سامان دل خرسند نیست
خاک هم گر خواست ریزد بر سرم گل کرذ و ریخت
تا بپوشم بیدل ان گنجی که در دل داشتم
عالم ویرانی از بام و درم گل کرد و ریخت
بسکه از طرز خرامت جلوه مستانه ریخت
رنگ از روی چمن چون باده ازپیمانه ریخت
حسرت وصل تو برد اسایش از بنیاد دل
پرتوشمعت شبیخونی درین ویرانه ریخت
فکر زلفت سینه چاکان را ز بس پیچیده است
می توان از قالب این قوم خشت شانه ریخت
خاک صحرا موج می شد ازتپیدنهای دل
چشم مستت خون این بسمل عجب مستانه ریخت
گر غبار خاطر شمعی نباشد در نظر
می توان صد صبح از خاکستر پروانه ریخت
عالمی را سرگذشت رفتگان ازکار برد
رنگ خواب محفل ما بیشتر افسانه ریخت
کرد وحشت زین بیابان مدتی گمگشته بود
گردباد امروز رنگ صورت دیوانه ریخت
ظالم از بی دستگاهی نیست بی تمهید ظلم
در حقیقت اره شمشیر است چون ندانه ریخت
سخت پابرجاست دور نشئه مخموری ام
چون کمانم باید از خمیازه رنگ خانه ریخت
هرکجا بیدل مکافات عمل گل می کند
دیده دام از هجوم اشک خواهد دانه ریخت
شوخ بیباکی که رنگ عیش هر کاشانه ریخت
خواست شمعی بر فروزد اتشم در خانه ریخت
فیض معنی درخور تعلیم هر بی مغز نیست
نشئه را چون باده نتوان در دل پیمانه ریخت
شد نفس از کار، اما عقده دل وانشد
این کلید ازپیچ و تاب قفل ما دندانه ریخت
ای خوش ان رندی که در خاک خرابات فنا
رنک اسایش چو اشک از لغزش مستانه ریخت
اولین جوش بهار عشق می باشد هور
بی خس و خاشاک نتوان رنگ اتشخانه ریخت
شب خیال پرتو حسن تو زد بر انجمن
شمع چندان اب شد کز دیده پروانه ریخت
وحشتی کردیم و جستیم از طلسم اعتبار
پرفشانی گرد ما بیرون این وبرانه ریخت
گریه بلبل پی تسخیرگل بیهوده است
بهر صید ط ایران رنگ، نتوان دانه ریخت
باده دردی که ناموس دو عالم نشئه بود
شوخ چشمیهای اشک از بازی طفلانه ریخت
سر به صحرا دادهه نیرنگ سودای توام
می توان از مشت خاکم عالم دیوانه ریخت
گرد ناز از دامن گیسوی یار افشانده ام
از گداز من توان ابی به دست شانه ریخت
از دلم برداشت بیدل ناله مهر خامشی
اضطراب ربشه اب خلوت این دانه ریخت
هرکجا لعل تو رنگ خنده مستانه ریخت
از خجالت اب گوهر چون می از پیمانه ریخت
در غبار خاطر ما صد جهان عشرت گم است
ابروی گنجها در خاک این وبرانه ریخت
چرخ حاسد، تا به بیدردی کند ما را هلاک
جام زهر بی غمی درکام ما یارانه ریخت
در طلسم زندگی ماییم و عیش سوختن
کز گدز ما محبت شمع این کاشانه ریخت
حیرتی بودیم اکنون خار خار حسرتیم
صنعت عشقت زما ایینه برد وشانه ریخت
شب که شد زاهد به فیض گردش جام اشنا
سجده جای جرعه می بر زمین رندانه ریخت
نقد تاراج چمن در ریزش برگ گل است
رنگ ویرانی ست چون خشت از بنای خانه ریخت
درد معشوقان به عاشق بیشتر دارد اثر
شمع تا اشکی بیفشاند پر پروانه ریخت
دوش سودای که می زد شیشه اشکم به سنگ
کز مژه تا دامنم یک سر دل دیوانه ریخت
زندگانی دستگاه خواب غفلت بود و بس
چشم تا بیدارکردم گوش بر افسانه ریخت
التفات بی غرض سررشته تسخیر ماست
صید ما خواهی برون دام باید دانه ریخت
عقده دل را ز زلفش بازکردن مشکل ست
بیدل اینجا ناخن از انگشت های شانه ریخت
توخودشخص نفس خویی که بادل نیست پیوندت
کدام افسون ز نیرنگ هوس افکند در بندت
درتن ویرانه عبرت به رنگی بی تعلق زی
که خاکت نم نگیردگر همه در اب افکندت
ندانم ازکجا دل بسته این خاکدان گشتی
دنائت پشه ای داری که نتوان از زمین کندت
ندارد دفتر عنقا سواد ما و من انشا
کند دیوانه هستی خیالات عدم چندت
غبارکلفت خویشی نظر بند پس وپیشی
به غیر از خود نمی باشد عیال و مال و فرزندت
به هر دشت و در، از خود می روی و باز می ایی
تو قاصد نیستی تا عرصه ها هرسو دوانندت
ز خودگریک قلم جستی ز وهم جزو وکل رستی
تعلقها نفس واری ست کاش از دل برارندت
دماغ فرصت این مقدار بالیدن نمی خواهد
به گردون برده است از یک نفس سحر سحرخندت
زمینگیری به رنگ سایه باید مغتنم دیدن
چه خواهی دید اگر در خانه خورشید خوانندت
ز دست نیستی جزنیستی چیزی نمی اید
کجایی چیستی اخرکه اگاهی دهد پندت
خرابات تعین بر حبابت خنده ها دارد
سبو بر دوش اوهامی هوا پرکرده اوندت
به حرف و صوت ممکن نیست تمثالت نشان دادن
نفس گیرد دوعالم تا به پیش ایینه دارندت
به معنی گر شریک معنی ات پیدانشد بیدل
جهان گشتم به صورت نیز نتوان یافت مانندت
چه خوش است اگر بود انقدر هوس بلندی منظرت
که بران مکان چو قدم نهی خم گردشی نخورد سرت
به دو روزه مهلت این قفس دلت اشیانه صد هوس
نه ای اگه از تپش نفس که چه بیضه می شکند پرت
همه راست جاده پیچشی همه راست خجلت گردشی
توچنان مروکه ز لغزشی به کجی زند خط مسطرت
چوگل از طبیعت بی نشان به خیال دشتی اشیان
به برهنگی زدی این زمان که دمید پیرهن از برت
چو حباب غیرلباس تو چه توقع وچه هراس تو
نه تو مانی و نه قیاس تو، چوکشند جامه زپیکرت
نه عروج نغمه قدرتی، نه دماغ نشئه فطرتی
چو غباز واعظ عبرتی و هواست پایه منبرت
به دماغ افشره عنب مپسند این همه تاب وتب
که ز سیر انجمن ادب فکند به عالم دیگرت
زفسون مطرب و چنگ ان، مکش انقدر اثر فغان
که به فهم ناله عاجزان کند التفات هوس گرت
غم قدر بیهده خوردنی همه سکته دارد و مردنی
حذر از بلای فسردنی که رسد ز منصب گوهرت
طلبی گرازتوبه جا رسد، به سر اوفتد چو به پا رسد
سرارزوبه کجا رسد زدماغ ابله ساغرت
ز سواد نسخه خشک وتربه کلام بیدل ما نگر
که به حیرت چمن اثر، شود اب اینه رهبرت
ما و من گم گشت هرگه خواب شد هم بسترت
بیضه عنقاست سر در زیر بالین پرت
اوج همت تا نفس باقی ست پستی می کشد
بگذری زین نردبان ها تا رسی بر منظرت
ای حباب از صفر اوهام اینقدر بالیده ای
یک نفس دیگر بیفزا گر نیاید باورت
اتش این کاروان در هیچ حال اسوده نیست
بعد مردن نیز پروازی ست در خاکسترت
کاش از این هستی صدای الرحیلی بشنوی
می کشد هر صبح چندین پنبه از گوش کرت
ای می مینای عشرت از تکلف پر منال
ریختی در خاک اگر لبریز کردی ساغرت
زین دبستان معنی جمعیتت روشن نشد
چون سحر از بس پریشان بود خط مسطرت
سر به زانو دوختن انگه خیال محرمی
بی گمان این حلقه افکند ه ست بیرون درت
همچو شمعت قربت هستی بلاگردان بس است
رنگ ها داری که می گردد همان گرد سرت
تا به کی بندی وبال خود به دوش دیگران
اب به ایینه از شرم کف روشنگرت
خواه بر گردون قدم زن خواه رو زیر زمین
جز همین ویرانه نتوان یافت جای دیگرت
بی رگ گردن مدان در امتحان اباد عشق
تا نچربد رشته د ر سوزن به جسم لاغرت
از حلاوتگاه کنج فقر اگر اگه شوی
بوریا خواهد نیستان شد به ذوق شکرت
ابرو افزود تا جستی کنار از طور خلق
ننگ دربا درک ره بست اعتبار گوهرت
امد و رقت نفس بیدل قیامت داشته ست
پشت و روی یک ورق کردند چندین دفترت
ای ذوق فضولی ز خود انداخته دورت
از خانه هوای ارنی برده به طورت
ای کاش تغافل، مژه ات باز نمی کرد
غیبت شد از افسون نگه کار حضورت
بی مردمک از جوهر نظاره اثر نیست
در ظلمت زنگ اینه پرداخته نورت
مینای حبابی ز دم گرم بیندیش
بر طاق بلندی ست تماشای غرورت
حرص دنی ات غره اقبال براورد
شد پای ملخ فیل به دروازه مورت
این ما ومن چندکه زیروبم هستی ست
شوری ست برون چسته ز ساز لب گورت
بگذارکه در پرده مهلتکده جسم
توفان نفسی راست نماید به تنورت
در چشم کسان چون مژه تا چند خلیدن
کم نیست سیاهی که نمایند ز دورت
با دلق کهن سازکه در ملک تعین
در خانه ایینه نیفتاد عبورت
در پرده نیرنگ خیال اینه دارد
بیرنگی نقاش ز حیرانی صورت
تدبیر به تسلیم فکن مصلحت این است
کاری اگر افتاد به تقدیر غیورت
انجام تو اغاز نگردد چه خیالست
درخواب عدم پا زدنی هست ز صورت
بیدل چه کمال است که در عالم ایجاد
دادند همه چیز و ندادند شعورت
زهی خمخانه حیرت، کلام هوش تسخیرت
دماغ موج می، اشفته نیرنگ تقریرت
حدیث شکوه با این سادگی نتوان رقم کردن
گهر حل کردنی دارد مدادکلک تحریرت
شکایت نامه بیداد محو بال عنقا شد
هنوز از ناله ام پرواز می خواهد پر تیرت
گرفتار وفا ننگ رهابی برنمی دارد
همه گر ناله گردم برنمی ا یم ز زنجیرت
جهانی در تغافلخانه نازت جنون دارد
چه سحر است اینکه در خوابی و بیداری ست تعبیرت
نمی دانم چه دارد با شکست شیشه رنگم
نگاه بیخودی هنگامه میخانه تعمیرت
خیال صید لاغر انفعالی در کمین دارد
ز شرم خون من خواهد عرق برد اب شمشیرت
تحیرگر همه ایینه سازد دشت امکان را
نمی گردد حریف وحشت تمثال نخجیرت
دو عالم رنگ و یک گل اختراع صنع نازست این
قیامت می کشد کلک فرنگستان تصویرت
به پیری گشت بیدل طرزانشای تو شیرینتر
ندانم اینقدر لعل که قند امیخت با شیرت
چوگوید اینه ام شکر خوش معاشی حیرت
زجلوه باج گرفتم به بی تلاشی حیرت
به مکتبی که ادب وانگاشت سر خط نازت
نخواند جوهرایینه جز حواشی حیرت
هزار اینه طاووس می پرم به خیالت
بهشت کرد جهان را چمن تراشی حیرت
شبی در اینه، سیر شکوه حسن توکردم
نمی رسم به خود اکنون ز دور باشی حیرت
به غیر محو شدن قدردان جلوه چه دارد
گلاب بزم توایم از نیاز پاشی حیرت
به علم و فضل منازیدکاین صفاکده دارد
به قدر جوهر ایینه بدقماشی حیرت
در ان مکان که به صیقل رسد حقیقت بیدل
ترحم است به حال جگرخراشی حیرت
امد ورفت نفس نیرنگ توفان بلاست
موج این دریا به چشم اهل عبرت اژدهاست
هرچه کم کردیم از خبث اعتبار ما فزود
کاهش جزو نگین شهرت فروش نامهاست
تا ز نقش پای گلگون بیستون دارد سراغ
کوهکن را در نظر، هر سنگ، لعل بی بهاست
عشق دوراست ازتسلی ورنه مجنون مرا
نقش پای ناقه هم ایینه مقصد نماست
طره اوبسکه در خون دل ما غوطه زد
چون رگ گل شانه هم انگشت در رنگ حناست
در طریق جستجو هر نقش پایم قبله ای ست
غرقه این بحر را، هر موج، محراب دعاست
می توان کردن ز بیرنگی سراغ هستی ام
ناله ام، ایینه تمثال من لوح هواست
زین کدورت رنگ بنیادی که داری در نظر
سایه می بینی نمی فهمی که نورت زیرپاست
منت صیقل به صد داغ کدورت خفتن است
بی صفایی نیست تا ایینه ما بی صفاست
سایه ایم از دستگاه ما سیه بختان مپرس
انکه روزش از دل شب برنیامد روز ماست
احتیاج است انچه بیماری مقررکرده اند
درد اگر بر دل گران است از تقاضای دواست
معنی اشفتگی بیدل ز زلف یارپرس
نسخه فکر پریشان جمع در طبع رساست
اضطراب نبض دل تمهید اهنگ فناست
شعله در هر پر فشاندن اندکی از خود جداست
شخص پیری نفی هستی می کند هشیار باش
صورت قد دوتا ایینه ترکیب لاست
زین چمن بر دستگاه رنگ نتوان دوخت چشم
غنچه تا ناخن به خون دل نشوید بی حناست
هیچ کس چون ما اسیر بی تمیزیها مباد
مشت خاکی درگره داریم کاین اب بقاست
خاک گشتیم و غبار ما هوایی درنیافت
انکه بر خمیازه حسرت می کشد اغوش ماست
حاصل کونین پامال ندامت کردنی ست
دانه کشت امل را سودن دست اسیاست
رشحه ابر نیازم غافل از عجزم مباش
سجده من ریشه دارد هرکجا مشتی گیاست
شوق درکار است وضع این و ان منظور نیست
با نگه هر برگ این گلشن به رنگی اشناست
بند بندم فکران موی میان درهم شکست
ناتوانی هرکجا زور اورد زورازماست
داغ می بالدکه دل خلوتگه جمعیت است
ناله می نالدکه اینجا جای اسایش کجاست
رهروان تمهید پروازی که می اید اجل
دودها از خود برون تازی که اتش در قفاست
بیدل از نیرنگ اسباب من و ما غافلی
اینگه صبح زندگی فهمیده ای روز جزاست
ای عدم پرورده لاف هستی ات جای حیاست
بی نشانی را نشان فهمیده ای تیرت خطاست
سایه را وهم بقا در عجز خوابانیده است
ورنه یک گام از خو دت ان سو جهان کبریاست
شبنم این باغ مژگانی ندارد در نظر
گر تو برخیزی ز خود برخاستن هایت عصاست
بی خمیدن از زمین نتوان گهر برداشتن
انچه بردارد دلت زین خاکدان قد دوتاست
 نقص بینایی ست کسب عبرت از احو ال مرگ
چشم اگر باشد غبار زندگی هم توتیاست
خودسری ها از مقام امن دور افتادن است
ناله تا انداز شوخی می کند از دل جداست
جز فنا صورت نبندد اعتبار زندگی
گو بنالد یا به خود پیچد نفس جزو هواست
خیرها را جلوه شر می دهد چرخ دورنگ
پشت کاغذ در نظر چپ می نماید نقش راست
بس که تنگی کرد جا بر خوان انعام فلک
میهمانان هوس را خوردن پهلو غذاست
اوج دولت سفله طبعان را دو روزی بیش نیست
خاک اگر امروز بر چرخ است فردا زیر پاست
نازنینان فارغ از ارایش مشاطه اند
حسن معنی را همان رنگینی معنی حناست
حرف سردی کوه تمکین را ز جا برمی کند
از نسیمی خانه بی تابی دریا به پاست
عجز طاقت سد راه رفتن از خویشم نشد
بیدل از واماندگی سر تا به پای شمع پاست
تهمت افسردگی بر طینت عاشق خطاست
ناله هرجا اینه گردید ازادی نماست
بی فنا مشکل که گردد دل به عبرت اشنا
چشم این ایینه را خاکستر خود توتیاست
شرم باید داشتن از شوخی اثار شرم
چون عرق بی پرده گردد لغزش پای حیاست
تا توان ازاد بودن دامن عزلت مگیر
موج را در هر تپش بر وضع گوهر خنده هاست
جام اب زندگی تنها به کام خضر نیست
درگداز ارزو هم جوش دریای بقاست
معنی دود ازکتاب شعله انشا کرده اند
هرکجا او جلوه دارد ناز هستی مفت ماست
هرکه را از نشئه معنی ست سیری خامش است
ساغر لبریز اگر صدلب گشاید بی صداست
عالمی سرگشته است از اضطراب گریه ام
اشک من سرچشمه د وران چندین اسیاست
می کند هر جزوم از شوق توکار اینه
خامه تصویرم و هر موی من صورت نماست
گر براید ازصدف گوهر اسیر رشته است
خانه و غربت دل اگاه را دام بلاست
کی پریشان می کند باد غرور اجزای من
نسخه خاک مراشیرازه نقش بوریاست
اینقدر چون شمع از شوق فنا جان می کنم
باکمال سرکشی سعی نگاهم زیرپاست
نقش چندین عبرت از عنوان حالم روشن است
شعله جواله من مهر طومار فناست
بیدل از مشت غبار ما دل خود جمع کن
شانه ی این طره اشفته در دست هواست
خط لعلت غبار حیرت افزاست
زمرد از رگ این لعل پیداست
ز غارت کاری دور نگاهت
به روی باده رنگ نشئه عنقاست
ز بیدادت بهار ناز رنگین
ز رفتار تو کار فتنه بالاست
در ان محفل که درد عشق ساقی ست
تمنا باده است و ناله میناست
هنرجمعیت ما را براشفت
ز جوهر نسخه ایینه اجزاست
بهار عجز امکان را کفیلیم
شکست هرچه باشد خنده ماست
سراسر خوب غفلت می پرستیم
خیال پوچ سخت افسانه پیراست
زکف، گرداب، دارد پنبه درگوش
که غافل از خروش موج دریاست
فنا سامان کن و مست غنا باش
که در خاک انچه می خواهی مهیاست
به هرجا دامی افکنده ست صیاد
بهار نرگسستان تمناست
برون میتاز از این نه حلقه زنجیر
جنون عاشقان یک نشئه بالاست
سحر درپرتو خورشید محو است
به هرجا طبع، روشن شدم نفس کاست
ز رنگین جلوه های یار بیدل
رگ گل دسته بند حیرت ماست
خیالی سد راه عبرت ماست
گر این دیوار نبود خانه صحراست
من وپیمانه نیرنگ کثرت
دماغ وحدتم اینجا دو بالاست
شرر خیزست چشم از اشک گرمم
به رنگ داغ جامم شعله پیماست
نخواندم غیر درس بی نشانی
ورق های کتابم بال عنقاست
نی ام خاتم، ولی از دولت عشق
خط پیشانی من هم چلیپاست
بکن حفظ نفس تا می توانی
که نخل زندگی، زین ریشه برپاست
چو دل روشن شود، هستی غبار است
نفس، در خانه ایینه رسواست
شدم خاک و غبارم هیچ ننشست
هنوزم ناله های درد پیداست
سبک بگذر ز دلهای اسیرا ن
که تمکین تو سنگ شیشه ماست
فلک، گرد خرام کیست، یارب
ز پا ننشست تا این فتنه برخاست
به رنگ ابله عمری ست بیدل
ز خجلت دیده من در ته پاست
رفتن عمر ز رفتار نفسها پیداست
وحشت موج، تماشای خرام دریاست
گردبادی که به خود دودصفت می پیچد
نفس سوخته سینه چاک صحراست
جوهر اینه افسرده ز قید وطن است
عکس راگرد سفراب رخ نشو و نماست
ازگهر موج محال است تراود بیرون
گره تار نظر چشم حیاپیشه ماست
قطع سررشته پرواز طلب نتوان کرد
بال اگر سلسله کوتاه کند ناله رساست
نرگس مست تو را در چمن حسن ادا
می شوخی همه در ساغر لبریز حیاست
بس که بی ابله گامی نشمردم به رهت
اب ایینه ز نقش قدمم چهره گشاست
اعتبار به خود اتش زدنم سهل مگیر
قد شمع از همه کس یک سر و گردن بالاست
ای تمنا مکن از خجلت جولان ابم
عمرها شد چوگهر قطره من ابله پاست
هیچکس نیست زباندان خیالم بیدل
نغمه پرده دل از همه اهنگ جداست
ز اهم نخل حسرت شعله بالاست
چراغ مرده را اتش مسیحاست
به خاموشی سر هر مو زبانی ست
ز حیرت جوهر ایینه گویاست
دل فرهاد اب تیغ کوه است
سر مجنون گل دامان صحراست
رموز دل توان خواند از جبینم
مثال هرکس از ایینه پیداست
زبان لال است، حیرانم جه می گفت
طلب خون شد نمی دانم چه می خواست
مشو غافل ز رمز هستی من
شکست این حباب اغوش دریاست
بساط حیرت ایینه داریم
جبین عجز فرش خانه ماست
نه تنها ما و تو داغ جنونیم
فلک هم حلقه ای از دود سوداست
جهان نیرنگ حسن بی نشانیست
اگر ایینه گردی سادگیهاست
هوس تعبیری خواب امل چند
ز فرصت غافلی امروز فرداست
درین محفل گداز اشک شمعیم
نشاط از هرکه باشدکاهش از ماست
به دریای الم بیدل حبابیم
بنای ما به اب دیده برپاست
زندگی سد ره جولان ماست
خاک ما گل کرده اب بقاست
با چنین بی دست و پایی های عجز
بسمل ما را تپیدن خونبهاست
هرکجا سرو تو جولان می کند
چشم ما چون طوق قمری نقش پاست
خاک گشتیم و همان محو توایم
اینه رفت ز خود و حیرت به جاست
مفت راحت گیر نرمی های طبع
سنگ چون گردد ملایم مومیاست
شکوه سامانند، بی مغزان دهر
مایه جام از تهیدستی صداست
این صدف ها یک قلم بی گوهرند
عالمی دل دارد اما دل کجاست
از ضعیفی، صید مایوس مرا
حلقه فتراک محراب دعاست
در شرر ایینه اشیا گم است
ابتدای هرچه بینی انتهاست
باید اول گام از هستی گذشت
جاده دشت محبت اژدهاست
می فزاید وحشت انداز کمند
ناله در نایابی مطلب رساست
یاد روی کیست عید گریه ا م
طفل اشکم صد چمن رنگین قباست
گل فرو ش نازم از بی حاصلی
پنجه بیکار دایم در حناست
بیدل از افت نصیبان دلیم
خون شدن معراج طاقت های ماست
سایه دستی اگر ضامن احوال ماست
خاک ره بیکسی ست کز سر ما برنخاست
دل به هوا بسته ایم، از هوس ما مپرس
با همه ببگانه است انکه به ما اشناست
داغ معاش خودیم، غفلت فاش خودیم
غیر تراش خودیم، اینه از ما جداست
ان سوی این انجمن نیست مگر وهم و ظن
چشم نپوشیده ای عالم دیگر کجاست
دعوی طاقت مکن تا نکشی ننگ عجز
ابله پای شمع در خور ناز عصاست
گر نه ای از اهل صدق دامن پاکان مگیر
اینه و روی زشت، کافر و روز جزاست
صبح قیامت دمید پرده امکان درید
اینه ما هنوز شبنم باغ حیاست
در پی حرص و هوس سوخت جهانی نفس
لیک نپرسید کس خانه عبرت کجاست
بسکه تلاش جنون جام طلب زد به خون
ابله پا کنون کاسه دست گداست
هستی کلفت قفس نیست صفابخش کس
در سر راه نفس اینه بخت ازماست
قافله حیرت است موج گهر تا محیط
ای امل اوارگان صورت رفتن کجاست
معبد حسن قبول اینه زار است و بس
عرض اجابت مبر، بی نفسیها دعاست
کیست درین انجمن محرم عشق غیور
ما همه بی غیرتیم اینه درکربلاست
بیدل اگر محرمی رنج تک و دو مبر
در عرق سعی حرص خفت اب و بقاست
شوخی انداز جرأتها ضعیفان را بلاست
جنبش خویش از برای اشک سیلاب فناست
اخر از سَرو ِ تو شور ِقمری ما شد بلند
جلوِه بالابلندان خاکساران را عصاست
اینقدر کز بیکسی ممنون احسان غمیم
بر سر ما خاک اگر دستی کشد بال هماست
عرض حال بیدلان راگفتگو درکار نیست
گردش چشم تحیر هم ادای مدعاست
وصل می خواهی وداع شوخی نظاره کن
جلوه اینجا محو اغوش نگاه نارساست
بی ادب نتوان به روی نازنینان تاختن
پای خط عنبرینش سر به دامن حیاست
اعتبار ما، ز رنگ چهره ی ما روشن است
سرخرو بودن به بزم گلرخان کار حناست
از ورق گردانی وضع جهان غافل مباش
صبح و شام این گلستان انقلاب رنگهاست
وهم هستی را رواج از سادگیهای دل است
عکس را ایینه عشرتخانه نشو و نماست
بهره ای از ساز درد بینوایی برده ام
چون صدای نی، شکست استخوانم خوش نواست
در ضعیفی گر همه عجز است نتوان پیش برد
چون مژه دست دعای ناتوانان بر قفاست
بیدل امشب نیست دست اهم از افغان تهی
روزگاری شد که این تار از ضعیفی بیصداست
شوق تا گرم عنان نیست فسردن برجاست
گر به راحت نزند ساحل ما هم دریاست
راحتی در قفس وضع کدورت داریم
رنگ مژگان به هم اوردن ایینه ماست
چشم حاصل چه توان داشت که در مزرع عمر
چون شرر دانه فشانی همه بر روی هواست
زندگی نیست متاعی که به تمکین ارزد
کاروان نفس ما همه جا هرزه دراست
دست گل دامن بویی نتوانست گرفت
رفت گیرایی از ان پنجه که در بند حناست
همه وامانده عجزیم اگر کار افتد
نفس سوخته اینحا زره زبر قباست
تا سرکوی تو یارب که شود رهبر من
ناله خارِ قدمی دارد و اشک ابله پاست
ساحلی کو که دهم عرض خودارایی ها
هر کجا گوهر من جلوه فروشد دریاست
چاره اندیشی ام از فیض الم محرومی ست
فکر بی دردی اگر ره نزند درد دواست
همه جا گمشدگان اینه راز همند
من ز خود رفته ام و قرعه به نام عنقاست
نغمه انجمن یأس به شوخی نزند
سودن دست ندامت زدگان نرم صداست
بیدل از باده کشان وحشی عشرت نرمد
دام مرغان طرب رشته موج صهباست
صد هنر در پرده دل فرش اقبال صفاست
بیشتر در خانه ایینه جوهر بوریاست
سجده تعلیم است عجز نارساییهای شوق
چین کلفت بر جبینم نقش محراب دعاست
شمع دیدی عبرت از هنگامه افاق گیر
گرد بال شعله فرسودی فروغ بزمهاست
دولت شاهی ندارد بیش از این رنگ ثبات
کز هواپروردگان سایه بال هماست
مرهم ایجاد است گر طبع از درشتی بگذرد
سنگ این کهسار چون گردد ملایم مومیاست
از هجوم اشک در گرد ستم خوابیده ام
جیب و دامانم ز جوش این شهیدان کربلاست
ناله ها در پرده ساز نگه گم کرده ایم
مردمک مُهر خموشی بر زبان چشم ماست
از حیا نبود اگر ایینه ات پوشد نمد
چشم پوشیدن ز خوب و زشت تشریف حیاست
غافلان عافیت را هر قدم مانند شمع
خفته یک پا بر زمین و پای دیگر در هواست
عاقبت نقش دو عالم پاک خواهد کرد عشق
شعله بهر خوردن خاشاک یکسر اشتهاست
دهر خلقی را به مرگ اغنیا می پرورد
یک نهنگ مرده اینجا بهر صد ماهی غذاست
نغمه ما در غبار عجز توفان می کند
موجها را در شکست خویش تحریر صداست
قامت پیری ز حرصت شد کمینگاه امل
ورنه خم گردیدنت بر هر دو عالم پشت پاست
شیوه خوبان عجب نازک ادا افتاده است
شوخی انجا تا عرق الود می گردد حیاست
شانه ها چون صبح بیدل یک جهان خمیازه اند
با دل چاک که امشب طره او اشناست
عشرت فروز انجمن هستی ام حیاست
چون شبنم گلم، عرق ایینه بقاست
باشد که نکهتی به مشام اثر رسد
عمری ست نقد دست نیازم گل دعاست
کو مشتری که سرمه ی عبرت کشد به چشم
یعنی شکست قیمتم اجزای توتیاست
ان گوهر شکسته دلم کاندرین محیط
گرداب، بهر دانه من سنگ اسیاست
می جوشم از طبیعت افات روزگار
هرجا شکست موج زند، حسرتم صداست
از بس گذشته ام ز فریب جهان رنگ
ایینه گربه پیش کشم عکس بر قفاست
گم کردگان چشمه اب حیات را
در دشت عجز تیغ تو انگشت رهنماست
تا چشم بازکرده ای از خود گذشته ای
زین بحر تا کنار همین یک بغل.شناست
چینی شود خموش بهک مو ی سرمه رنگ
با صدهزار موی خروش سرت چراست
محو جمال، ننگ فضولی نمی کشد
نظاره در قلمرو ایینه نارساست
ما دردسر، ز افسر دولت نمی کشیم
بخت سیاه ما چه کم از سایه هُماست
عمریست در طلسم کدورت نشسته ایم
بیدل غبار خاطر ما اشیان ماست
غفلت از عاقبت عقوبت زاست
سیلی انجام بیخبر ز قفاست
از ستمگر چه ممکن است ادب
شعله را سر به جیب پا به هواست
موی مژگان ز هم نمی گذرد
پاس اداب شرط اهل حیاست
حیف رویی که از می افروزد
عالمی غازه خواه رنگ حناست
دامن دل گرفته ایم همه
خون مستان به گردن میناست
پی سپر سبزه بهار توام
شوخی از طینتم نیاید راست
تا ترم شرمسار پابوسم
چون شدم خشک عذر خاک رساست
درد عشقیم در کجا گنجیم
دل دو روزی خیال خانه ماست
پیر گشتی دل از جهان بردار
دست و پاهای خشک مانده عصاست
مجلس ارای امتیاز مباش
شمع انگشت زینهار بقاست
نیستی امد امدی دارد
صبح امروز خنده فرداست
حسرت اسم بی مسما چند
عافیت گفتگوست ورنه کجاست
خاک ناگشته هیچ نتوان شد
نیستی، طالع ازماییهاست
شرم دار از فضولی حاجت
لب اظهار پشت پای حیاست
ای ز خود غافلان خبر گیرید
در ته خاک بیکسی تنهاست
فقر کو تا غنا کنیم ایجاد
ابیار کرم، نیاز گداست
بیدل از ابرو گذشتن نیست
از حیا غافلی، عرق دریاست
فضای وادی امکان پر از غبار فناست
چه اسمان چه زمین مغز این دو پوست هواست
ز راستی مدد حال گوشه گیریهاست
کمان کشیدن قد خمبده کار عصاست
به فیض می کشی ز دم شکوه ازادیم
سیاه مستی ما سرمه خموشی ماست
نمی رسد کف عشاق جز به ناله دل
که دست باده کشان تا به گردن میناست
ز خاک ما نتوان برد ذوق خرسندی
جو صبح اگر همه بر باد رفته دست دعاست
مقیم کوی امید از فنا چه غم دارد
غبار رهگذر انتظار، اب بقاست
ز سیر عالم دل غافلیم ورنه حباب
سری اگر به گریبان فرو برد دریاست
به غیر خودسری از وضع دهر نتوان یافت
عبار نیز درین دشت پیش خود برپاست
به هر طرف که نهی گوش، یأس می جوشد
جهان حادثه، ساز دل شکسته ماست
حباب وار دربن بحر غیر خلوت دل
به گوشه ای که توان یک نفس کشید، کجاست
زبان حسرت مخمور من که ذرتابد
ز بس شکسته دلم ساغرم شکسته صداست
ز درد بی اثری فال اشک زد اهم
شراب ساغر شبنم گداز سعی هواست
جفاکشان همه دم صرف کار یکدگرئد
ز پا فتادن اشک از برای ناله عصاست
همین نه ریشه قفس دارد از سلامت تخم
ز دست عافیت دل نفس هم ابله پاست
به نارسایی خود بی نیازیی داریم
شکسته بالی یاس اشیان استغناست
غبار عجز بودکسوت ظفر بیدل
شکستگی، ز رهی همچو موج در بر ماست
کام همت اگر انباشته ذوق خفاست
شور حاجت نمک مایده استغناست
غره منشین به کمالی که کند ممتازت
بیشتر قطره گوهر شده ننگ دریاست
ان سوی چرخ برون ا ز خود و ساغر گیر
نشئه می به دل شیشه همین رنگ نماست
سجده ما نه چو زاهد بود ز بی بصری
حلقه گردیدن ما حلقه چشم میناست
قدمی رنجه کن از عشرت ما هیچ مپرس
خاک را جام طرب درخور نقش کف پاست
گوشه گیری نشود مانع پرواز هوس
این شرر گر همه در سنگ بود سر به هواست
حال بی ساخته ات جالب استقبال است
خواهد امروز شدن انچه به فکرت فرداست
سجده دانه، چمن ساز، نهال است اینجا
عجز اگر دست توگیرد سر افتاده عصاست
از سر دل نگذشتیم به چندین وحشت
ناله های جرس ما ز جرس ابله پاست
عجزسازی ست که دریاس گم است اهنگش
اشک اگر شیشه به کهسار زند ناله کجاست
قید اسباب به وارستگی ما چه کند
بوی گل در جگر رنگ هم از رنگ جداست
یاد اوکردی و از خوبش نرفتی بیدل
گرعرق رخت به سیلت ندهد جای حیاست
گرد اندوه دلم دام تماشای صفاست
زنگ بر اینه ام اب رخ اینه هاست
نیست اهنگ دگر ذوق گرفتار غمت
الفت دام تمنای تو پرواز رساست
کشته ناز تو شد اینه عمر ابد
تیغ ابروی تو را خاصیت اب بقاست
بسکه از عجز طلب داغ تمنای توام
در رهم نقش قدم اینه دست دعاست
می کند ناز تو بر اهل نظر منع نگاه
جلوه و اینه محروم لقا، ر سم کجاست
مطرب بزم ادب ساز وفا شور دل است
بیخودیها نفس بال و پر عجز نواست
یک جهان فضل و هنر خاک ره اگاهی ست
جوهر اینه ها فرش گلستان صفاست
زاهد از سیرگلستان حقیقت عاری ست
کور را تار نظر صرف سرانگشت عصاست
کثرت اباد جهان جوش گل یکرنگی است
پرده چشم غلط بین تو محجوب خطاست
نیست مانند سحر گرد من اسباب زمین
یک قلم بال پریشان نفس جزو هواست
زندگی رنج جفاهای تمنا بوده ست
عرض سنگینی این بار هوس قد دوتاست
از اثرهای گل عیش چمنزار جهان
نیست جزداغ جنون بیدل اگرنقش وفاست
گردی ز خویش رفتن ما هیچ برنخاست
چون گل درای قافله رنگ بیصداست
تا سر نهاد ه ایم به خاک در نیاز
مانند سایه جبهه ما محو نقش پاست
بنیاد ما چو غنچه طلسم هوای توست
تا سر بجاست بوی خیال تو مغز ماست
کس رایگان نچید گل از باغ اعتبار
اب عقیق و نشئه می نیز خونبهاست
عارف شکست رنگش از اگاهی ست و بس
بوی رسیدگی به ثمر سیلی جفاست
ان کیست فکر بی بری از پاش نفکند
از سایه سرو نیز درین بوستان دوتاست
ما را فنا شکنجه پرواز شوق نیست
شبنم دمی که رفت ز خود جوهر هواست
نااشنای صورت واماندگان نه ایم
ما رابه قدر ابله، ایینه زیر پاست
شوق فسرده از نگهی تازه می شود
یک برگ کاه شعله وامانده را عصاست
عمری ست ناز اینه عجز می کشیم
رنگ شکسته هم به مزاج دل اشناست
هرچند ما به گرد خرامش نمی رسیم
برگشته است ان مژه امیدها رساست
بیدل چو نی ز ناله نداریم چاره ای
تا راه جنبشی زنفس درگلوی ماست
ما و من شور گرفتاریهاست
ربشه دانه زنجیر صداست
ازگل و سبزه این باغ مپرس
عالمی پا به گل و سر به هواست
. قید ما شاهد ازادی اوست
طوق قمری همه دم سرونماست
محرمان غنچه باغ ادبند
چشم واکردن ما ترک حیاست
عجز در هیچ مکان پنهان نیست
ابله زیر قدم هم رسواست
خلق در حسرت بیکاری مرد
دست و پای همه مشتاق حناست
چه ستم بود که دل صورت بست
عمرها شد گهر از بحر جداست
معنی از لفظ، صفا می خواهد
اتش سنگ به فکر میناست
برق معنی به سیاهی نزند
خط اگر جلوه دهد دورنماست
کعبه و دیر تسلیکده نیست
درد نایابی مطلب همه جاست
منکر قد دو تا نتوان بود
انچه برداردت از خویش عصاست
فکر جمعیت دل چند کنید
رشته حسرت این عقد رساست
ان قیامت که اجل می گوبند
اگر امرور نباشد فرداست
کاش چون شمع نخندَد سحرم
سوختن باز در این بزم کجاست
بی دل از یاس ندارپم گریز
جز دل ما دو جهان در بر ماست
نسبت اشراف با دونان خطاست
سر اگرگردید نتوان گفت پاست
اه بی تاثیرما راکم مگیر
هرکجا دودی است اتش در قفاست
بی جفای چرخ دل را قدر نیست
روسفیدیهای تخم از اسیاست
تیره بختی خال روی عاجزیست
بر زمین گر سایه باشد خوش اداست
پیش ما ازادگان دشت فقر
دامگاه مکر نقش بوریاست
عاجزی هم بال شهرت می کشد
بو شکست ساغر گل را صداست
بهر عبرت سرمه ای درکار نیست
یک قلم اجزای عالم توتیاست
بیخودی دل را عمارت گر بس است
خانه ایینه از حیرت بپاست
گر ز خود رستی نه صید است و نه دام
چون شرر از سنگ بر در زد هواست
بی تمیزی از مذلت فارغ است
تا ز حاجت نیستی اگه غناست
پیرگشتی از فنا غافل مباش
صورت قد دو تا ترکیب لاست
های و هوی محفل فغفور چند
موی چینی طاق نسیان صداست
بیدل از ایینه عبرت گیر و بس
تا نفس باقی بود دل بی صفاست
نشئه هستی به دور جام پیری نارساست
قامت خم گشته خط ساغر بزم فناست
اهل معنی در هجو م اشک، عشرت چیده اند
صبح را در موج شبنم خنده دندان نماست
عافیت خواهی، وداع ارزوی جاه کن
شمع این بزم از کلاه خود به کام اژدهاست
گر ز اسرار اگهی کم نیست قصان ازکمال
بعد مردن هم نی ام بی حلقه زنجیر عشق
هر کف خاکم به دام گردبادی مبتلاست
موی پیری می کشد مارا به طوف نیستی
شعله سان خاکستر ما جامه احرام ماست
سینه صافان را هنر نبود مگر اسباب فقر
جو هر اندر خانه ایینه نقش بوریاست
گر ز دامن پا کشیدی دست از اسایش بدار
چون سخن از لب قدم بیرون نهد جزو هواست
دستگاه از سجده حق مانع دل می شود
دانه را گردنکشی سرمایه نشو و نماست
دوزخ نقد است دور از وصل جانان زیستن
بی تو صبحم شام مرگ و شام من روز جزاست
شوق می بالد خیال ماحصل منظور نیست
جستجو بی مقصداست وگفتگو بی مدعاست
در عدم هم کم نخواهد گشت بیدل وحشتم
شعله خاکستر اگر شد بال پروازش رساست
نفس محرک جسم به غم فسرده ماست
غبار خاک نشین را، ر م نسیم عصاست
مرا معاینه شد از خط شکسته موج
که نقش پا ی هوا سرنوشت این دریاست
به کنه مطلب عجزم کسی چه پردازد
لب خموش طلسم هزار رنگ صداست
چو سرو بی طمع از دهر باش و سر بفراز
که نخل بارور از منت زمانه دوتاست
من از مرورت طبع کریم دانستم
که اب گشتن بحر اینقدر ز شرم سخاست
ز دام صحبت مردم رهایی امکان نیست
کسی که گوشه گرفت از جهانیان عنقاست
چو جام طرح خموشی فکن که مینا را
هجوم خنده صدای شکست رنگ حیاست
فراق اینه زنگ خورده هستیست
دمی که جلوه کند افتاب سایه کجاست
همان حقیقت هیچ است نقش کون و مکان
به هرجه می نگری یک سراب جلوه نماست
زبان طعن نگردد غبار مشرب ما
هجوم خار همان زیب دامن صحراست
به پاس دل همه جا خون سعی باید خورد
که راه بر سر کوه است و بار ما میناست
به فکرمصرع موزون چه غم خورد بیدل
خیال سرو تواش دستگاه طبع رساست
نقش دیبای هنر فرش ره اهل صفاست
عافیت در خانه ایینه نقش بوریاست
تا تبسم با لب گلشن فریبت اشناست
از خجالت غنچه را پیراهن خوبی قباست
نی همین اشفته ای چون زلف داری روبه رو
همچو کاکل نیز یک جمع پریشان در قفاست
عمرها شد کز تمنای بهار جلوه ات
بلبلان را درچمن هر برگ گل دست دعاست
کشته تیغ تمنا را درین گلزار شوق
همچو گل یک خنده زخم شهادت خونبهاست
غنچه تا دم می زند موج شکست اینه است
دانه دل را خیال گردش رنگ اسیاست
تا ز چشم التفات تیغ او افتاده ام
بخیه را بر روی زخمم خنده دندان نماست
غافل از عبرت فروشیهای عالم نیستم
هرکف خاکی اپن صحرا به چشمم توتیاست
روشن است ازبند بندم وحشت احوال دل
هر گره در کوچه نی ناله ای را نقش پاست
عاجزی را پیشوای سعی مقصد کرده ایم
بیشترنقش قدم ما را به منزل رهنماست
همچو دندان سخت رویان سنگ مینای خودند
چون زبان نرمی ملایم طینتان را مومیاست
بی به عشرت بردن است از سختگیریهای دهر
نام را نقش نگینی نیست نقب خنده هاست
گرنه مخمورگرفتاربست زلف مهوشان
بیدل از هرحلقه در خمیازه حسرت چراست
نه جاه مایه عصیان نه مال غفلت زاست
همین نفس که تواش صید الفتی دنیاست
کسی ستمکش نیرنگ اتحاد مباد
تو بیوفا نه ای اما جدایی تو بلاست
جنون پیامی اوهام داغ یاسم کرد
امید می تپد و نامه در پر عنقاست
به وهم نشئه ازادگی گرفتاریم
چو صبح ان چه قفس موج می زند پر ماست
به خاک میکده اعجاز کرده اند خمیر
ز دست هرکه قدح گل کند ید بیضاست
چمن ز بندگی حسن اگر کند انکار
خط بنفشه گواه، مهر داغ لاله بجاست
حجاب پرتو خورشید سایه می باشد
چه جلوه ها که نه در غفلت تو ناپیداست
عنان لغزش ما بیخودان که می گیرد؟
چو اشک وحشت ما را هجوم ابله پاست
تو ساکنی و روان است اراده مطلق
به هر کنار که کشتی رود قدم دریاست
کجاست غیر جز اثبات ذات یکتایی
تویی در اینه دارد منی که از تو جداست
همین تو،هم وجدان دلیل محرومیست
که تو نیافتنی و نیافتن همه راست
ز دستگیری خلق اینقدر زمینگیرم
عصا گر نتوان یافت می توان برخاست
ز بس گذشته ام از عرض کارگاه هوس
به خود گرم نظر افتد نگاه رو به قفاست
مگیر دامن اندیشه دگر بیدل
که دست باده کشان وقف گردن میناست
یاد ان جلوه ز چشمم گره اشک گشاست
شوق دیدار پرستان چقدر اینه زاست
نذر کویی ست غبار به هوا رفته ی من
باخبر باش که دنباله این سرمه رساست
پیری ام سر خط تحقیق فنا روشن کرد
حلقه قامت من عینک نقش کف پاست
خلوت ارای خیال ادب دیداریم
هرکجا اینه ای هست غبار دل ماست
انقدرسعی به ابادی ما لازم نیست
خانه چشم به امداد نگاهی برپاست
خاک هم شوخی اندز غباری دارد
شرط افتادگی ان است که نتوان برخاست
اتش از چهره زرین اثر زر ندهد
دین به دنیا مفروشید که دنیا دنیاست
غنچه زان پیش که اهنگ نفس ساز کند
جرس قافله رنگ طرب، یأس نو است
شوکت حسن که لشکرکش نازست اینجا
عمرها شد صف مژگان بتان رو به قفاست
بینوا نیست دل از جوش کدورت بیدل
شیشه را سنگ ستم اینه حسن صداست
بازگردون در عبیرافشانی زلف شب است
سرمه خط که امشب نور چشم کوکب است
تشنگان وادی امید را ترکن لبی
ای که جوش چشمه خضرت به چاه غبغب است
یاد زلفت گر نباشد دل تپش اواره نیست
طایر ما را پریشانی ز پرواز شب است
مدت بیماری امکان که نامش زندگی ست
یک نفس تحریک نبض وی شررگرد تب است
هرکه را دیدیم درس وحشت ازبر می کند
مخمل افاق طفلان جنون را مکتب است
جان بیرنگی ست هرکس بگذرد از قید جسم
ناله چون از لب برون امد هوایش قالب است
از فریب سرمه ساییهای ان چشم سیاه
سرمه دان را میل انگشت تحیر بر لب است
ذره ای در دشت امکان از هوس ازاد نیست
صبح و شام اینجا غبارکاروان مطلب است
نیست تشویش خر و بارت به غیر از عذر لنگ
گرتوانی رفتن از خود بیخودی هم مرکب است
در بیابانی که ما راه طلب گم کرده ایم
کرم شبتابی اگردر جلوه ایدکوکب است
جز شکست بیضه تعمیرپرپروز نیست
گر ز خودداری دلت وارست مذهب مشرب است
بر لب اظهار بیدل مهر خاموشی است لیک
سینه ما چون خم می گرم جوش یارب است
تیره بختی چون هجوم ارد سخن مهر لب است
سرمه لاف جهان گل کردن دود شب است
احتیاج ما سماجت پیشه اظهار نیست
انچه ماگم کرده ایم از عرض مطلب، مطلب است
تا چکیدن اشک را باید به مژگان ساختن
چون روان شد درس طفل ما برون مکتب است
من کی ام تا در طلب چون موج بربندم کمر
یک نفس جانی که دارم چون حبابم برلب است
رنج مهمیزی نمی خواهد سبک جولانی ام
همچو بوی گل همان تحریک اهم مرکب است
امتحان کردیم در وضع غرور ارام نیست
شعله ازگردنکشی سرگشته چندین تب است
کینه اندوزی ندارد صرفه اسودگی
عقده دل چون به هم پیوست نیش عقرب است
بی نیازان را به سیر و دور اخترکار نیست
اسمان اوج همت سیر چشم ازکوکب است
طاعت مستان نمی گنجد به خلوتگاه زهد
دامن صحرا مصلای نماز مشرب است
موج این دریا تکلف پرورگرداب نیست
طینت ازاد بیرون تاز وهم مذهب است
دل به صد چاک جگراغوش فیضی وانکرد
صبح ما غفلت سرشتان شانه زلف شب است
همچو عکس ایینه زار دهر را سرمایه ام
رفتن رنگم تهی گردیدن صد قالب است
ناله ام بیدل به قدر دود دل پر می زند
نبض را گر اضطرابی هست درخوردتب است
چشم خرد ایینه جام می ناب است
ابروی سخن در شکن موج شراب است
اگاهی دل می طلبی ترک هنرگیر
کز جوهر خود بر رخ ایینه نقاب است
بیتاب فنا ان همه کوشش نپسندد
شبگیرشررها همه یک لحظه شتاب است
عارف به خدا می رسد ازگردش چشمی
در نیم نفس بحر هماغوش حباب است
کیفیت توفانکده گریه مپرسید
در هر نم اشکم دو جهان عالم اب است
این بحرگداز جگر سوخته دارد
ابی که تو داری به نظر اشک کباب است
چون سیهی دولت به کسی نیست مسلم
پیداست که هر نقش نگین نقش براب است
خوش باش که در میکده نشئه تحقیق
مینایی اگر هست همان رنگ شراب است
بی جنبش دل راه به جایی نتوان برد
یکسر جرس قافله موج حباب است
در محفل قانون نواسنجی عشاق
گوشی که ادا فهم نشدگوش رباب است
تا سرمه نگشتیم به چشمش نرسیدیم
در بزم خموشان نفس سوخته باب است
دل چیست که با خاک برابر نتوان کرد
بی روی تو تا خانه ایینه خراب است
دانش همه غفلت شود از عجز رسایی
چون تار نظرکوتهی ارد رگ خواب است
بیدل اگر افسرده دلی جمع کتب کرد
در مدرسه دانش ما جلد کتاب است
بسکه سودای توام سرتا به پا زنجیر پاست
موی سر چون دود شمعم جمع با زنجیر پاست
اشکم و بر انتظار جلوه ای پیچیده ام
یاد ان گل شبنم شوق مرا زنجیرپاست
همتی ای ناله تا دام تعلق بگسلیم
یعنی از خود می رویم و رهنما زنجیر پاست
عالم تسخیر الفت هم تماشاکردنی ست
جلوه اش را حلقه های چشم ما زنجیر پاست
ما سبکروحان اسیر سادگیهای دلیم
عکس را دراینه موج صفا زنجیرپاست
کو خروشی تا پر افشانیم و از خود بگذریم
چون سپند اینجا همین ضبط صدا زنجیرپاست
از شکست دل چه می پرسی که مجنون مرا
نقش پا هم ناله فرسود است تا زنجیرپاست
با همه ازادی از جیب تعلق رسته ایم
سرو را سررشته نشوو نما زنجیرپاست
تا نفس باقی است باید با علایق ساختن
خضررا هم الفت اب بقا زنجیرپاست
بیشتر در طبع پیران اشیان دارد امل
حرص سوداپیشه را قد دوتا زنجیر پاست
انقدر وسعت مچین کز خویش نتوانی گذشت
ای هوس پیرایه دامان رسا زنجیر پاست
غافل از قید هوس دارد به جا افسردنت
اندکی برخیزتا بینی چها زنجیرپاست
اشیان ساز تماشاخانه بیرنگی ام
شبنم ما را همان طبع هوا زنجیرپاست
اینقدر بی اختیار از اختیار افتاده ایم
دست ما بر دست ماسنگ است و پا زنجیر پاست
بیدل ازکیفیت ذوق گرفتاری مپرس
من سری دزدیده ام در هرکجا زنجیر پاست
چون حبابم الفت وهم بقا زنجیرپاست
خانه بر دوش طبیعت را هوا زنجیر پاست
درگرفتاریست عیش دل که مجنون تو را
مطرب ساز طرب کم نیست تا زنجیر پاست
چون کنم جولان به کام دل که با چندین طلب
از ضعیفیها چواشکم نقش پا زنجیرپاست
طاقتی کو تاکسی سر منزلی ارد به دست
هرکجا رفتیم سعی نارسا زنجیرپاست
مرد راکسب هنر دام ره ازادگی ست
موج جوهراب جوی تیغ را زنجیرپاست
بی تأمل، از مزار ما شهیدان نگذری
خاک دامنگیر ما بیش از حنا زنجیر پاست
خط پشت لب چو ابرو نیست بی تسخیر حسن
معنی ازاد است اما سطرها زنجیر پاست
ما زکوری اینقدر در بند رهبر مانده ایم
چشم اگر بینا بود برکف عصا زنجیر پاست
خاکساری نیز ما را مانع وارستگی ست
تا بود نقشی به جا از بوریا زنجیرپاست
قید هستی تا نشد روشن جنون موهوم بود
انکه ما راکرد با ما اشنا زنجیرپاست
بر بساط پایه وهم انقدر تمکین مچین
سلطنت را سایه بال هما زنجیر پاست
عالمی در جستجوی راحت از خود رفته است
می روم من هم ببینم ناکجا زنجیر پاست
بیخودان اول قدم زین عرصه بیرون تاختند
ای جنون رحمی که ما را هوش ما زنجیرپاست
بیدل از توصیف زلف و کاکل این گل رخان
مقصد ما طوق گردن مدعا زنجیر پاست
گل کردن هوس ز دل صاف تهمت است
موج و حباب چشمه ایینه حیرت است
ما را که بستن مژه باشد دلیل هوش
چشم گشاده اینه خواب غفلت است
این است اگر حقیقت اسباب اعتبار
نگذشتنت ز هستی موهوم همت است
زبن عبرتی که زندگیش نام کرده اند
تا سر به زیر خاک ندزدی خجالت است
بر دوش عمر چندکشی محمل امل
ای بیخبر شرر چقدر رام فرصت است
عام است بسکه نسبت بی ربطی جهان
مژگان به خواب اگر به هم اری غنیمت است
زنهار از التفات عزیزان حذر کنید
بیمار ظلم کشته اهل عیادت است
مشکن به شوخی نفس، ایینه نمود
خاموشی حباب طلسم سلامت است
فرش است فیض هر دو جهان در صفای دل
ایینه از قلمرو صبح سعادت است
گرد بلند و پست نفس گر رود به باد
بام و در بنای هوس جمله رفعت است
عمری ست دل به غفلت خودگریه می کند
این نامه سیه چقدر ابر رحمت است
بیدل به یاد محشراگرخون شوم بجاست
بازم دل شکسته دمیدن قیامت است
زبان چو کج روش افتد جنون بد مست است
قط محرف این خامه تیغ در دست است
زخلق شغل علایق حضورمردن برد
جدا افتاد سر از تن به فکر پابست است
جهان چو معنی عنقا به فهم کس نرسید
که این تحیر گل کرده نیست یا هست است
کمان همت وارسته ناوکی داری
ز هرچه درگذری حکم صافی شست است
به زیرچرخ مشو غاقل ازخم تسلیم
ز خانه ای که تو سر برکشیده ای پست است
به گوش عبرت ازپن پرده می رسد اواز
که نقش طاقچه رنگ پر تنک بست است
کشاکش نفس از ما نمی رود بیدل
درین محیط همه ماهی ایم و یک شست است
سیرابی ازین باغ هوس، یاس پرست است
کو صبح و چه شبنم ز نفس شستن دست است
پیچ و خم موج گهر بحر خیالیم
این زلف هوس را نه گشاد است نه بست است
چون گرد در این عرصه عبث دست نیازی
تیغ ظفرت در خم ابروی شکست است
بگذر ز غم کوشش مقصود معین
تیر تو، نشان خواه، ز ناصافی شست است
چون نقش نگین، مسند اقبال میارای
ای خفته فروتر ز زمین این چه نشست است
دون طبع ز اقبال جز ادبار چه دارد
هرچند ببالد که سر ابله پست است
محکوم قضا را چه خیال است سلامت
گرشیشه افلاک بود درکف مست است
جز شبهه تحقیق درین بزم ندیدیم
ما را چه گنه اینه تمثال پرست است
دربار نفس نیست جز احکام گذشتن
این قافله ها قاصد یک نامه به دست است
ای غافل از ارایش هنگامه تجدید
هر دم زدنت اینه صبح الست است
بیدل دو سه دم ناز بقا، مفت هوسهاست
ما صورت هیچیم و جز این نیست که هست است
از چمن تا انجمن جوش بهار رحمت است
دیده هرجا باز می گردد دچار رحمت است
خواه ظلمت کن تصور خواه نور اگاه باش
هرچه اندیشی نهان و اشکار رحمت است
ذره ها در اتش وهم عقوبت پر زنند
باد عفوم این قدر تفسیر عار رحمت است
دربساط افرینش جزهجوم فضل نیست
چشم نابینا سپید از انتظار رحمت است
ننگ خشکی خندد ازکشت امیدکس چرا
شرم ان روی عرقناک ابیاررحمت است
قدردان غفلت خودگر نباشی جرم کیست
انچه عصیان خوانده ای ایینه دار رحمت است
کو دماغ انکه ما از ناخدا منت کشیم
کشتی بی دست و پاییها کنار رحمت است
نیست باک از حادثاتم در پناه بیخودی
گردش رنگی که من دارم حصار رحمت است
سبحه دیگر به ذکر مغفرت درکار نیست
تا نفس باقی ست هستی در شمار رحمت است
وحشی دشت معاصی را دو روزی سر دهید
تاکجا خواهد رمید اخر شکار رحمت است
نه فلک تا خاک اسوده ست در اغوش عرش
صورت رحمان همان بی اختیار رحمت است
شام اگرگل کرد بیدل پرده دار عیب ماست
صبح اگر خندید در تجدیدکار رحمت است
در خموشی یک قلم اوازه جمعیت است
غنچه را پاس نفس شیرازه جمعیت است
لذت اسودگی اشفتگان دانند و بس
زلف را هر حلقه در خمیازه جمعیت است
جبر به مردن منزل ارام نتوان یافتن
گور اگر لب واکند دروازه جمعیت است
همچوگردابم در این دریای توفان اعتبار
عمرها شدگوش براوازه جمعیت است
سوختن خاکستراراگشت مفت عافیت
شعله ما را نوید تازه جمعیت است
گل بقدر غنچه گردیدن پریشان می شود
تفرقه ایینه اندازه جمعیت است
خاکساریهای بیدل در پریشان مشربی
شاهد اشفتگی را غازه جمعیت است
یا رب امشب ان جنون اشوب جان و دل کجاست
ان خرام نازکو، ان عمر مستعجل کجاست
زورقی دارم، به غارت رفته توفان یاس
جز کنار الفت اغوشش دگر ساحل کجاست
تا به س تهمت نصیب داغ حرمان زیستن
ان شررخویی که می زد اتشم در دل کجاست
جنس اثار قدم انگه به بازار حدوث
پرتو شمعی که من دارم درین محفل کجاست
از تپیدن های دل عمریست می اید به گوش
کای حریفان اشیان راحت بسمل کجاست
غیر جو افتاده ای، ای غافل از خود شرم دار
جز فضولیهای تو در ملک حق باطل کجاست
ابیاریهای حرص اوهام خرمن می کند
هرکجاکشتی نباشد جلوه گر حاصل کجاست
چون نفس عمریست در لغزش قدم افشرده ایم
دل اگر دامن نگیرد در ره ما گل کجاست
بی نقابی برنمی دارد ادبگاه وفا
شرم لیلی گر نپوشد چشم ما محمل کجاست
احتیاج ما تماشاخانه اکرام اوست
رمز استغنا تبسم می کند سایل کجاست
معنی ایجادیم از نیرنگ مشتاقان مپرس
خون ما رنگ حنا داردکف قاتل کجاست
شب به ذوق جستجوی خود در دل می زدم
عشق گفت : این جا همین ماییم و بس بیدل کجاست
فنا مثالم و ایینه بقا اینجاست
کجا روم ز در دل که مدعا اینجاست
جبین متاعم و دکان سجده ای دارم
تو نیز خاک شو، ای جستجو که جا اینجاست
به گردی از ره او گر رسی مشو غافل
که التفات نگه های سرمه سا اینجاست
خیال مایل بی رنگی و جهان همه رنگ
چو غنچه محو دلم بوی اشنا اینجاست
ز گرد هستی اگر پاک گشته ای خوش باش
که حسن جلوه فروش است تا صفا اینجاست
کسی نداد نشان ازکمال شوکت عجز
جز اینقدرکه همه سرکشی دو تا اینجاست
دلیل مقصد ما بسکه ناتوانی بود
به هرکجاکه رسیدیم گفت جا اینجاست
پس از مطالعه نقش پا یقینم شد
که هرزه تازم و جام جهان نما اینجاست
نهفت راه تلاشم عرق فشانی شرم
گل است خاک دو عالم ز بس حیا اینجاست
سراغ لیلی خویش ازکه بایدم پرسید
که گرد محملم و ناله درا اینجاست
خوش انکه سایه صفت محو افتاب شویم
که سخت نامه سیاهیم و عفوها اینجاست
چو چشم اینه حیرت سراغ نیرنگیم
ز خویش رفته جهانی و نقش پا اینجاست
غبار رفته به باد سحر به گوشم گفت :
که خلق بیهده جان می کند، هوا اینجاست
به وصل لغزش پایی رسیده ام بیدل
بیا که دادرس سعی نارسا اینجاست
غلغل صبح ازل از دل عالم برخاست
کاتش افتاد در بن خانه و ادم برخاست
خلقی از دود تعین به جنون گشت علم
شمعهاگل به سر از شوخی پرچم برخاست
صنعتی داشت محبت که ز مضراب نفس
صد قیامت به خروش امد و مبهم برخاست
نه همین اشک چکید ازمژه وخفت به خاک
هرچه افتاد ز چشم تر ما، کم برخاست
جوهر عقل درین کارگه هوش گداز
دید خوابی که چو بیدار شد ابکم برخاست
بال افسرده به تقلید چه پرواز کند
مژه بیهوده ز نظاره مقدم برخاست
عهد نقش قدم و سایه به عجز است قدیم
گر به گردون رسم از خاک نخواهم برخاست
فکر جمعیت دلها چقدر سنگین بود
اسمانها ته این بارگران خم برخاست
تاب یکباره برون امدن از خوبش کراست
شمع برخاست ازین محفل وکم کم برخاست
خاک خشکی به سر مزرع ما ریختنی ست
ابر چون گَرد ازین بادیه بی غم برخاست
کس ندانست ازین بزم کجا رفت سپند
دوش با ناله دلی بود که توأم برخاست
گرد جولان توام لیک ندرد طاقت
انقدر باش که من نیز توانم برخاست
به چه امید کنون پا به تعلق فشریم
تنگ شد ان همه این خانه که دل هم برخاست
چون سحر بیدل از اندیشه هستی بگذر
از نفس هرکه اثر یافت ز عالم برخاست
سوخت دل در محفل تسلیم و از جا برنخاست
شمع را اتش ز سر برخاست ازپا برنخاست
در تماشاگاه عبرت پر ضعیف افتاده ایم
بی عصا هرچند مژگان بود از ما برنخاست
می رود خلق از خود و برجاست اثار قدم
عالمی عنقا شد وگردی ز عنقا برنخاست
تا به قصرکبریا چندین فلک طی کردن ست
نردبانی چند بیش انجا مسیحا برنخاست
اسمان هم اعتباری دارد از ازادگی
کرکسی برخاست از دنیا ز دنیا برنخاست
بیدماغی دیگر است و عرض همتها دگر
از جهان زینسان که دل برخاست گویا برنخاست
پا به سنگ و دعوی پرواز ننگ اگهی ست
نام هرگز جز در افواه از نگینها برنخاست
ما و من از صاف طبعان انفعال فطرت است
تا فرو ناورد سر، قلقل ز مینا برنخاست
تهمت وضع غرور از ناتوانی می کشیم
ناله تعظیم غم دل بود از ما برنخاست
دامن دل از غبار اه چین پیدا نکرد
از تلاش گربادی چند صحرا برنخاست
بیدل از نشو و نمای ما کسی اگاه نیست
ابله نبر قدم فرسوده شد پا برنخاست
بی شکست از پرده سازم نوایی برنخاست
ناامیدی داشتم دست دعایی برنخاست
سخت بی رنگ است نقش وحدت عنقایی ام
جستجوها خاک شد گردی ز جایی برنخاست
اشک مجنونم که تا یأسم ره دامان گرفت
جز همان چاک گریبان رهنمایی برنخاست
هرکه ازخودمی رودمحمل به دوش حسرت است
گرد ما واماندگان هم بی هوایی برنخاست
جزنفس در ماتم دل هیچ کس دستی نسود
از چراغ کشته غیر از دوده هایی برنخاست
قطع اوهام تعلق انقدر مشکل نبود
اه از دل ناله تیغ ازمایی برنخاست
عجز و طاقت جوهرکیفیت یکدیگرند
برکرم ظلم است اگر دست گدایی برنخاست
دیگر از یاران این محفل چه باید داشت چشم
صد جفا بردیم و زینها مرحبایی برنخاست
ساز ما عاجزنوایان دست برهم سوده بود
عمر در شغل تأسف رفت و وایی برنخاست
خاک شد امید پیش از نقش بستنهای ما
شعله تا ننشست داغ از هیچ جایی برنخاست
جلوه درکار است اما جرأت نظاره کو
از بساط عجز ما مژگان عصایی برنخاست
در زمین ارزو بیدل املها کاشتیم
لیک غیر از حسرت نشو و نمایی برنخاست
زیر گردون طبع ازادی نوایی برنخاست
بسکه پستی داشت این گنبد صدایی برنخاست
هرکه دیدیم از تعلق در طلسم سنگ بود
یک شرر ازاده ای از خود جدایی برنخاست
عمر رفت و اه دردی از دل ما سر نزد
کاروان بگذشت و اواز درایی برنخاست
اینکه می نالیم عرض شکوه بیدردی ست
ورنه از ما ناله درد اشنایی برنخاست
کشتی خود با خدا بسپار کز توفان یاس
عالمی شد غرق و دست ناخدایی برنخاست
در هجوم اباد ظلمت سایه پُر بی ابروست
مفت خود فهمید اگر اینجا همایی برنخاست
مفلسان را مایه شهرت همان دست تهی ست
تا به قید برگ بود از نی نوایی برنخاست
خوش نگون بختم که در محراب طاق ابروش
دیده ام را یک مژه دست دعایی برنخاست
دهر اگر غفلت رواج جهل باشد باک نیست
جلوه ها بیرنگ بود ایینه رایی برنخاست
خاطر ما شکوه ای از جور گردون سر نکرد
بارها بشکست و زین مینا صدایی برنخاست
گر زمین برخیزد از جا نقش پا افتاده است
زین طلسم عجز چون من بی عصایی برنخاست
در هوای مقدمش بیدل به خاک انتظار
نقش پا گشتیم لیک اواز پایی برنخاست
تنم ز بند لباس تکلف ازاد است
برهنگی ب برم خلعت خداداد است
نکرد زندگی ام یک دم از فنا غافل
ز خود فرامشی من همیشه دریاد است
هجوم شوق ندانم چه مدعا دارد
ز سینه تا سرکویت غبار فریاد است
چه نقشهاکه نبست ارزو به پرده شوق
خیال موی میان توکلک بهزاد است
مشو ز ناله نی غافل ای نشاط پرست
که شمع انجمن عمر روشن از باد است
حدیث زهد رهاکن قلندری اموز
چه جای دانه تسبیح و دام اوراد است
صفای سینه غنیمت شمار و عشرت کن
که کار تیره دلان چون غبار بر باد است
ز سایه مژه اوکناره گیر، ای دل
تو خسته بالی و این سبزه دست صیاد است
غبار هستی من ناله می دهد بر باد
دگرچه می کنی ای اشک وقت امداد است
ز هست خویش مزن دم که در محیط ادب
حباب را نفس سرد خویش جلاد است
به قید جسم سبکروح متهم نشود
شرر اگر همه در سنگ باشد ازاد است
نجات می طلبی خامشی گزین بیدل
که درطریق سلامت خموشی استاد است
دران مقام که عرض جلال معبود است
غبار نیستی ماست انچه موجود است
جهان بی جهتی قابل تعین نیست
به هرطرف که اشارت کنیم محدود است
مشو محاسب غفلت به علم یکتایی
احد شمردنت اینجا حساب معدود است
خموش تا نفست ما و من نینگیزد
نهال شعله به هرجاست ریشه اش دود است
ز نقد و جنس خود اگه نه ای درتن بازار
اگر به فهم زبان هم رسیده ای سود است
نیاز تا نبری، رمز ناز نشکافی
به هرکجا اثر سجده ای ست مسجود است
بیاض دیده یعقوب ناامیدی نیست
در انتظار بهی، داغ ما نمکسود است
ز سرنوشت مپرسید، منفعل رقمیم
جبین، خطی که نشان می دهد، نم اندود است
قبول اگر طلبی، نیستی گزین بیدل
که غیرخاک شدن هرچه هست مردود است
هرچه از مدت هست و بود است
دیرها پیش خرام زود است
نفیت اثبات حقیقت دارد
خاک گشتن همه جا موجود است
اگر از بندگی اگاه شوی
هر طرف سجده کنی معبود است
چشم شبنم همه اشک است اینجا
بوی این گلشن عبرت دود است
رنگ این باغ شکستی دارد
برگ گل دامن چین الود است
خود فروشی اگرت مطلب نیست
به شکست اینه دادن جود است
بی تکلف به هوس باید سوخت
چوب تعلیم محبت، عود است
سر خط حسن که دازد امروز
لوح ایینه بهاراندود است
انکه ان سوی جهاتش خوانی
تا تو محو جهتی محدود است
بیدل از ظاهر و مظهر بگذر
جلوه، تا اینه، نامشهود است
کاهش طبع من از فطرت بیباک خود است
شمع را برق فنا شعله ادراک خود است
غیر مشکل که شود دام اسیران وفا
قفس وحشت صبحم جگر چاک خود است
برنگردیم سر از دایره حیرانی
شبنم ما نگه دیده نمناک خود است
رنگ بیتابی دل از نفس من پیداست
گردن شیشه این باده رگ تاک خود است
طوبی اینجا ثمرش قابل دلبستن نیست
زاهد از بیخبری ریشه مسواک خود است
گر دل از شرم کرم اب شود ایثار است
ور نه گوهر همه جا عقده امساک خود است
نیست دل را چو شکست انجمن عافیتی
صدف گوهر ما سینه صد چاک خود است
گردباد از نفس سوخته دامی دارد
صید این بادیه در حلقه فتراک خود است
ضرر و نفع جهان است به نسبت ورنه
زهر در عالم خود صاحب تریاک خود است
دل به خون می تپد از شوخی جولان نفس
موج بیتابی این بحر ز خاشاک خود است
شعله را سجده گهی نیست چو خاکستر خویش
جبهه ما نقط دایره خاک خود است
بپدل از ساده دلی اینه لبریز صفاست
اب این چشمه ز موج نظر پاک خود است
نیک و بدم از بخت بدانجام سفید است
چندان که سیاه است نگین نام سفید است
سطری ننوشتم که نکردم عرق از شرم
مکتوب من از خجلت پیغام سفید است
بر منتظران صرفه ندارد مژه بستن
در پرده همان دیده بادام سفید است
ای غره ی جاه این همه اظهار کمالت
حرفی چو مه نو ز لب بام سفید است
بر اهل صفا ننگ کدورت نتوان بست
این شیر اگر پخته وگر خام سفید است
ناصافی دل اینه ی وصل نشاید
ای بیخردان جامه احرام سفید است
پوچ است تعلق چو ز مو رفت سیاهی
در پینه کنون رشته این دام سفید است
صبحی به سیاهی نزد از دامن این دشت
چندان که نظر کار کند شام سفید است
از چرخ کهن درگذر و کاهکشانش
فرسودگیی از خط این جام سفید است
از خویش برا منزل تحقیق نهان نیست
صد جاده درین دشت به یک گام سفید است
چون دیده قربانی ات از ترک تماشا
بیدل همه جا بستر ارام سفید است
تا نفس باقی است دردل ر نگ کلفت مضمراست
اب این ایینه ها یکسرکدورت پرور است
فکر اسودن به شور اورده است این بحر را
در دل هر قطره جوش ارزوی گوهر است
ساز ازادی همان گرد شکست ارزوست
هرقدر افسرده گردد رنگ سامان پر است
ای حباب بیخبر از لاف هستی دم مزن
صرف کم دارد نفس را انکه ابش بر سر است
دستگاه کلفت دل نیست جز عرض کمال
چشمه ایینه گر خاشاک درد جوهر است
اهل دنیا عاشق جاهند از بی دانشی
اتش سوزان به چشم کودک نادان زر است
مرگ ظالم نیست غیر از ترک سودای غرور
شعله ازگردنکشی کر بگذرد خاکستر است
راز ما صافی دلان پوشیده نتوان یافتن
هرچه دارد خانه ایینه بیرون در است
می کند زاهد تلاش صحبت میخوارگان
این هیولای جنون امروز دانش پیکر است
درطلسم حیرت ما هیچ کس را بارنیست
چشم قربانی کمینگاه خیال دیگر است
گاه گاهی گریه منع انفعالم می کند
جبهه کم دارد عرق روزی که مژگانم تر است
بیدل از حال دل کلفت نصیب ما مپرس
وای برایینه ای کان رانفس روشنگر است
خاک غربت کیمیای مردم نیک اختر است
قطره درگرد یتیمی خشک چون شدگوهراست
موج شهرت درکمین خامشی پر می زند
مصرع برجسته اهنگی زتار مسطراست
زشتی اعمال دارد برق نفرین در بغل
شاهد حسن عمل را جوش تحسین زیور است
منصب گوهرفروشی نیست مخصوص صدف
هر نوایی کز لب خاموش جوشدگوهر است
از مال جستجوهای نفس اگه نی ام
اینقدر دانم که سیر شعله تا خاکستر است
مهر خاموشی ست چون ایینه سرتا پای من
گر به عرض گفتگوایم زبانم جوهر است
این معما جز دم تیغ تو نگشایدکسی
کز هزاران عقده ام یک عقده سودا، سر است
می خروشد عشق واز هم می گدازد پیکرم
نعره شیر، این نیستان را، به اتش رهبر است
گر مرا اسباب پروازی نباشدگو مباش
طایر رنگم، شکست خاطرم، بال و پر است
همچو شبنم در طلسم دامگاه این چمن
مرغ ما را فیض اب و دانه ازچشم تر است
راحت جاوید فقر از جاه نتوان یافتن
خاک ساحل قیمت خودگر شناسدگوهر است
کعبه جو افتاد شوخیهای طاقت ورنه من
هرکجا از پا نشینم استان دلبر است
جوش دانش اقتضای صافی دل می کند
خانه ایینه را جاروب زلف جوهر است
مرگ را در طینت اسوده طبعان راه نیست
اتش یاقوت بیدل ایمن از خاکستر است
خاموشی ام جنونکده شور محشر است
اغوش حیرت نفسم ناله پرور است
داغ محبتم در دل نیست جای من
انجاکه حلقه می زنم از دل درونتر است
بی قدر نیستم همه گر باب اتشم
دود سپند من مژه چشم مجمر است
ارام نیست قسمت داناکه بحر را
بالین حباب و وحشت امواج بستر است
از عاجزان بترس که ایینه محیط
چون گل، به جنبش نفس باد ابتراست
پیوند دل به تار نفس دام زندگی ست
درپای سوزنت گره؟؟ته لنگر است
در بحر انتظارکه قعرش پدید نیست
اشکی که بر سر مژه ای سوخت گوهر است
جزوهم نیست نشئه شور دماغ خلق
بدمستی سپهر هم ازگردش سر است
نقشی نبست حیرت ما از جمال یار
چشم امید، دیگر و ایینه، دیگر است
ما را ز فکرمعنی باریک چاره نیست
در صیدگاه ما همه نخجیر لاغر است
پیچیده ایم نامه پرواز در بغل
رنگ شکستگان پر و بال کبوتر است
ایینه در مقابل ما داشتن چه سود
تمثال عجز ناله زنجیر جوهر است
ضبط سرشک ما ادب انفعال اوست
گرحسن برعرق نزند چشم ما تراست
بیدل به فرق خاک نشینان دشت عجز
چون جاده نقش پایی اگر هست افسر است
در تپش اباد دهر حیرت دل لنگر است
مرکز دور محیط اب رخ گوهر است
چرخ ز سرگشتگی گرد سحر سازکرد
سودن صندل همان شاهد دردسر است
لاف هنر بیهده ست تا ننمایی عمل
تیغ نگردد چنارگر همه تن جوهر است
نیست غبار اثر محرم جولان ما
کز عرق شرم عجز راه فضولی تر است
رشته ساز امید درگره عجز سوخت
شوق چه شوخی کند ناله نفس پرور است
رهرو تسلیم را، راحله افتادگی
قافله عجز را خاک شدن رهبر است
تا به قبولی رسی دامن ایثارگیر
شامه افاق را صیت کرم عنبر است
بحث عدو را مده جز به تغافل جواب
زانکه حدیث درشت درخورگوش کر است
دام تپشهای دل حسرت سیر فناست
شعله بیتاب ما بسمل خاکستر است
روی که دارد عرق، دیده سرشک اشناست
زلف که در تاب رفت نسخه دل ابتر است
چاک گریبان ما سینه به صحراگشود
تنگی خلق جنون این همه وسعتگراست
بیدل از این انجمن سرخوش دردیم و بس
بزم چو باشد شراب ابله اش ساغر است
دوری منزلم از بسکه ندامت اثر است
سودن دست ز پا یک دو قدم پیشتر است
عالمی سوخت نفس، در طلب و رفت به باد
فکر شبگیر رها کن که همینت سحر است
قطره ما به طلب پا زد و از رنج اسود
بی دماغی چقدر قابل وضع گهر است
تا خموشی نگزینی حق و باطل باقی ست
رشته ای راگره جمع نسازد دو سر است
رنج خفت مکش از خلق به اظهارکمال
نزد این طایفه بی عیب نبودن هنر است
در چنین عرصه که عام است پرافشانی شوق
مشت خاک تواگرخشک فروماند تر است
دعوی عشق و سر از تیغ جفا دزدیدن
در رگ حوصله، خونی که نداری جگر است
طینت راست روان کلفت تلخی نکشد
گره نی لب چسبیده ذوق شکر است
هرکس از قافله موج گهر اگه نیست
روش ابله پایان خیالت دگر است
خواب فهمیده ای و در قفس پروازی
باخبر باش که بالین تو موضوع پر است
این شبستان گرهی نیست که بازش نکنند
به تکلف هم اگر چشم گشایی سحر است
ترک هستی کن و از ذلت حاجت به درای
تا نفس باب سوال است غنا دربه در است
ما و من تعبیه صنعت استاد دلیم
قلقل شیشه صدای نفس شیشه گر است
هرکجا اینه دکان هوس اراید
پر به تمثال منازید نفس در نظر است
بیدل از عمر مجو رسم عنان گرداندن
قاصد رفته ما بازنگشتن خبر است
شعله بی بال وپر سجده گر اخگر است
سعی چو پستی گرفت، ابله ی پا، سر است
باعث لاف غرور نیست جز اسباب جاه
دعوی پروازها در خور بال و پر است
عرض هنر می دهد دل ز خم و پیچ اه
اینه داغ اگر دود کشد جوهر است
خواری دیوان دهر عزت ما بیش کرد
فرد چو باطل شود سر ورق دفتراست
چند زند همتم فال بنای امل
رشته نومیدیی دارم و محکم تر است
ناله ز هر جا دمد، بی خلش درد نیست
زخمه رگ ساز را تیزتر ز نشتر است
اهل دل اتش دم اند، بین که به روی محیط
ابله های حباب از نفس گوهر است
یار در اغوش تست هرزه به هرسو متاز
دیده ی بینا طلب جلوه نگه پرور است
نیست بساط جهان، قابل دلبستگی
ریشه ما چون نفس در چمن دیگر است
شیوه تغافل خوش است ورنه به این برق حسز
تا تو نظرکرده ای اینه خاکستر است
غیرفنا نگسلد بند غرور نفس
رشته این شمع را عقده کشا صرصر است
بیدل از اشوب دهر سرن کشیدی به جیب
زورق توفانی ات بیخبر از لنگر است
وحشت مدعا جنون ثمر است
ناله بال فشانده ی اثر است
سوختن نشئه طراوت ماست
شمع از داغ خویش گل به سر است
شب عشرت غنیمت غفلت
مژه گر باز می کنی سحر است
سنگ در دامن امید مبند
فرصت ایینه داری شرر است
ساز نومیدی اختیاری نیست
خامشی ناله شکست پر است
نتوان خجلت مراد کشید
ای خوش ان ئاله ای که بی اثر ا ست
اشک گر دام مدعا طلبیست
چشم ما از قماش گریه تر است
وضع این بحر سخت بی پرواست
ورنه هر قطره قابل گهر است
سایه تا خاک پُر تفاوت نیست
از بقا تا فنا همین قدر است
درد کامل دلیل ازادیست
تا نفس ناله نیست در جگر است
همچو ایینه بسکه دلتنگیم
خانه ما برون نشین در است
بیدل از کلفت شکست منال
بزم هستی دکان شیشه گر است
به خوان لذت دنیاگزند بسیار است
ترنجبینی اگر هست بر سر خار است
به باد رفته ذوق فضولییم همه
سر هوا طلبیها حباب دستار است
عنان وحشت مجنون ماکه می گیرد
ز فرق تا به قدم گردباد چین دار است
به پاس راحت دل این قدر زمینگیریم
خیال ابله ضبط عنان رفتار است
به محفلی که دل احیای معرفت دارد
لب خموش چراغ مزار اظهار است
غم تحیرحسن قبول باید خورد
نه هرکه اینه پرداخت باب دیدار است
به وادیی که مرا داغ انتظار تو سوخت
به چشم نقش قدم خاک نیز بیدار است
نگاه اگر به خیال توگردن افرازد
مژه بلندی انگشتهای زنهار است
وفا ستمکش ناموس ناتوانایی ست
به پای هرکه خورد سنگ بر سرم باراست
کشیده سعی هوس رنج دشت ودرورنه
رهی که پای تو نسپرده است هموار است
حیاکنید به پیری زوانمود طرب
سحر چواینه گیرد نفس شب تار است
چه ممکن است ز افتادگی گذشتن ما
که خوابناک ضعیفیم و سایه دیوار است
به این گرانی دل بیدل از من مأیوس
صدا اگر همه گردد بلندکهسار است
اشک یک لحظه به مژگان بار است
فرصت عمر همین مقدار است
زندگی عالم اسایش نیست
نفس ایینه این اسرار است
بسکه گرم است هوای گلشن
غنچه اینجا سر بی دستار است
شیشه ساز نم اشکی نشوی
عالم از سنگدلان، کهسار است
خشت داغی ست عمارتگر دل
خانه اینه یک دیوار است
میکشی سرمه عرفان نشود
بینش از چشم قدح دشوار است
همچو ایینه اگر صاف شوی
همه جا انجمن دیدار است
گوش کو تا شود ایینه راز
ناله ما نفس بیمار است
دردگل کرد زکفر و دین شد
سبحه اشک مژه، زنار است
نیست گرداب صفت ارامم
سرنوشتم به خط پرگار است
از نزاکت سخنم نیست بلند
از صدا ساغرگل را عار است
غافل از عجز نگه نتوان بود
اسمانها گره این تار است
نکشد شعله سر از خاکستر
نفس سوختگان هموار است
بیدل از زخم بود رونق دل
خنده گل نمک گلزار است
خواب در چشم و نفس بر دل محزون بار است
ازکه دورم که به خود ساختنم دشوار است
عرق شرم تو، ازچشم جهان، شست نگاه
گرتو خجلت نکشی، اینه ها بسیار است
گوشه چشم تو محرومی کس نپسندد
گر تغافل مژه خواباند نگه بیدار است
نرود حق وفای ادب ازگردن ما
موج را بستن گوهرگره زنار است
در مقامی که جنون نشئه عزت دارد
پای بی ابله یکسر، سر بی دستار است
ابرو تا به کجا، خاک مذلت نشود
حرص در سعی طلب، انچه ندارد، عار است
زر و سیمی که کنی جمع وبه درویش دهی
طبع گر ننگ فضولی نکشد ایثار است
خواجه تا چند نبندد به تغافل درگوش
شور هنگامه محتاج دماغ افشار است
تاکی اندوه کج و راست ز دنیا بردن
مهره عرصه شطرنج به صد رفتار است
غافلان، چند هوا تاز جنون باید بود
کسوت سرکشی شمع گریبان وار است
بیدل اخر به سر خویش قدم باید زد
جاده منزل تحقیق خط پرگار است
رزق، خلوتگه اندیشه روزی خوار است
دانه هرگاه مژه بازکند منقار است
قطره ما نشد اگاه تامل، ورنه
موج این بحر گهرخیز گریبان زار است
الفت جسم صفای دل ما داد به زنگ
اب این اینه یکسر عرق گلکار است
طرف دامان تعلق ز خراش ایمن نیست
مفت دیوانه که صحرای جنون بی خار است
از کج اندیشی دل وضع جهان دلکش نیست
غم تمثال مخور اینه ناهموار است
بر تعین زده ای زحمت تحقیق مده
سر سودایی سامان به گریبان بار است
در بهاری که سر و برگ طرب رنگ فناست
دست بر سر زدنت به زگل دستار است
ادب اموز هوستازی غفلت پیری ست
سایه را پای به دامن، ز خم دیوار است
رنگها بال فشان می رود و می اید
این چمن عالم تجدید کهن تکرار است
ای ندامت مد د ی کز غم اسباب جهان
دست سودن هوسی دارد و پُر بیکار است
بیدل از زندگی اخر نتوان جان بردن
رنگ این باغ هوس اتش بی زنهار است
ز دهر نقد تو جز پیچ وتاب دشوار است
خیال، گو مژه بربند، خواب دشوار است
دل گداخته دعوتسرای جلوه اوست
فروغ مهر نیفتد در اب، دشوار است
مگر به قدر شکستن توان به خود بالید
وگرنه وسعت ظرف حباب دشوار است
ز اهل حال مجویید غیر ضبط نفس
که لاف دانش و فهم ازکتاب دشوار است
ز حیرت اینه ما به هم نزد مژه ای
به خانه ای که پر اب است خواب دشوار است
کسی براینه مهر، زنگ سایه نبست
به عالمی که تو باشی، نقاب دشوار است
سراغ جلوه یار است هر کجا رنگی ست
دربن بهار، گل انتخاب دشوار است
ز دستگاه دل است اینقدر غرور نفس
وقار و قدر هوا، بی حباب، دشوار است
همه به وهم فرو رفته اند و ابی نیست
مگو که غوطه زدن در سراب دشوار است
ز انفعال سرشتند نقش ما بیدل
تری برون رود از طبع اب دشوار است
ز گریه، سیری چشم پر اب دشوار است
خیال دامن اشک، از سحاب دشوار است
جنونی از دل افسرده گل نکرد افسوس
به موج اب گهرپیچ و تاب دشوار است
به غیر ساغر چشمم، که اشک، باده اوست
گرفتن از گل حیرت گلاب دشوار است
نه لفظ دانم و نی معنی ا ینقدر دانم
که گر سخن ز تو باشد جواب دشوار است
فسون عقل نگردد حریف غالب عشق
کتان گرو برد از ماهتاب دشوار است
زوال وهم خزان و بهار معنی نیست
فسردگی زگل افتاب دشوار است
ز عمر فرصت ارام چشم نتوان داشت
ز برق و باد وداع شتاب دشوار است
پل گذشتن عمرست قامت پیری
اقامت تو به پشت حباب دشوار است
نمی تپد دل خون گشته در غبار هوس
سراغ قهوه به جام شراب دشوار است
خروش دهر شنیدی، وداع راحت گیر
به این فسانه سر و برک خواب دشوار است
به وصل، حیرت و در هجر، شوق حایل ماست
بهوش باش که رفع حجاب دشوار است
حیا، زکف ندهد دامن ادب بیدل
گرفتن گهر از مشت اب دشوار است
اوگفتن ما وتو به هر رنگ ضرور است
اینش مکن اندیشه که او از همه دور است
ایینه تنزیه وکدورت چه خیال است
جایی که بطون منفعل افتاد ظهور است
واداشته افسانه ات از فهم حقیقت
این پنبه گوشت اثر اتش طور است
یاران به تلاش من مجهول بخندید
او در بر و من دربه در، اخر چه شعور است
بر صبحدم گلشن ایجاد منازید
هنگامه بنیاد تبسمکده شوراست
دمسردی یاران جهان چند نهفتن
دندان به هم خورده سرمازده عور است
از شخص به تمثال تسلی نتوان شد
زحمتکش صیقل نشوی اینه کور است
جایی که خموشی ست سرو برگ سلامت
هرگاه زبان بال گشاید پر مور است
پرغره نباشید چه تحقیق وچه تقلید
اینها همه بیحاصلی عشق غیور است
بیدل به تو درهیچ مکان راه نبردیم
ایینه سراب است که تمثال تو دور است
نسیم گل به خموشی ترانه پرداز است
که موج رنگ گل این چمن رگ ساز است
چگونه بلبل ما بال عیش بگشاید
که سایه گل این باغ چنگل باز است
کجا رویم که سرمنزلی به دست اریم
چو خط دایره انجام ما هم اغاز است
نهفه نیست پی کاروان حسرت ما
شکستن جرس رنگ سخت غماز است
هزار زخم نمابان به سینه می دزدد
دلی که شانه ش زلف اهد راز است
مخور فریب که حیرت دلیل اگاهیست
زچشم اینه تا جلوه صد نگه تاز است
چمن ز وصل توام مژده میدهد امروز
بهار تا سر کوی تو یک گل انداز است
چرا ز جوهر ایینه می رمد عکست
که شمع را پر پروانه بستر ناز است
نگاه شوقم و خون می خورم به پرده شرم
وگرنه نه فلک امروز یک در باز است
خروش طالع شورم جهان گرفت اما
چه دل گشایدم از نغمه ای که ناساز است
فسردگی نشود دام وحشت رنگم
شکسته بالی این مرغ ساز پرواز است
کد ور ت از دل ما برد خط او بیدل
برای اینه ما غبار پرواز است
ز شور حیرت من گوش عالمی باز است
نگه به پرده چشمم هجوم اواز است
درین طربکده شوق ذره تا خورشید
به هرچه می نگری با نگاه گلباز است
به مرگ، حسرت دیدار، کم نمی گردد
نگه به بستن مژگان تمام انداز است
دل از غبار بپرداز و جلوه سامان کن
صفای خانه ایینه عالم ناز است
شمار شوق گر از ذکر مدعا باشد
هجوم اشک اسیران ز سبحه ممتاز است
توبی که بیخبری ازگداز دل ورنه
به ذوق خون جگر سنگ هم جگرساز است
نگاهدار عنان امل اگر مردی
سوار عمر به کم فرصتی گروتاز است
شنیدنی ست سرانجام کار دیدنها
نگه به گوش بدل کن که عالم اواز است
شکسته بالی و پرواز جز تحیر نیست
ز رنگ اگر همه افسردن اید اعجاز است
کدام ناله که از جیب دل نمی بالد
طلسم بیضه دماغ هزار پرواز است
فریب شعبده زندگی مخور بیدل
به پرده نفست، وهم، ریسمان باز است
بیاکه اتش کیفیت هوا تیز است
چمن ز رنگ گل و لاله مستی انگیز است
به گلشنی که نگاهت فشاند دامن ناز
چو لاله دیده نرگس ز سرمه لبریز است
غبار هستی من عمرهاست رفته به باد
هنوز توسن ناز توگرم مهمیز است
نسیم زلف تو صبحی گذشت ازین گلشن
هنوز سلسله موج گل جنون خیز است
گداختیم نفسها به جستجوی مراد
هوای وادی امید اتش امیز است
چوزاهد ان همه نتوان به درد تقوا مرد
اگرنه طبع سقیمی چه جای پرهیزاست
ز فیض چاک دل انداز ناله ای داریم
چوغنچه تنگ مشومرغ ما سحرخیزاست
کدام شعله براین صفحه دامن افشان رفت
که سینه نسخه پرویزن شرربیز است
چگونه تلخ نگردد به کوهکن می عیش
که شربت لب شیرین به کام پرویزاست
سرم غبار هواس سم سمندکسی است
که یاد حلقه فتراک او دلویز است
دو اسبه می برد از عرصه گاه امیدم
اگر غلط نکنم بخت تیره شبدیز است
خمار چشم که گرم عتاب شد بیدل
که تیغ شعله ازخویش رفتنم تیزاست
ز خود رمیدن دل بسکه شوخی انگیز است
چو شبنم ابله ما شرار مهمیز است
دماغ منت عشرت کراست زین محفل
خوشم که خنده مینای می نمکریز است
زجنبش مژه بر ضبط اشک می لرزم
که زخمه رگ این ساز نشتر تیز است
کدام صبح که شامی نخفته در شغلش
صفای طینت امکان کدورت امیز است
هزار سنگ شرر گشت و بال ناز افشاند
هنوز سعی گداز من ابروریز است
سر هوای اقامت درین چمن مفراز
بهوش باش که تیغ گذشتگی تیز است
به طبع سنگ فسردن شرار می بندد
هوای عالم اسودگی جنون خیز است
شکست ظرف حباب از محیط خالی نیست
ز خود تهی شده از هر چه هست لبریز است
دمیده ایم چو صبح از دم گرفتاری
غبار عالم پرواز ما قفس بیز است
کباب عافیتی، بگذر از هوس بیدل
دبیل صحت بیمار حسن پرهیز است
از حباب اینقدرم عبرت احوال بس است
کانچه ممکن نبود ضبط عنان نفس است
در توهمکده عافیت اسودن نیست
رگ خوابی که به چشم تو نمودند خس است
اگر این است سرانجام تلاش من و ما
عشق هم درتپش اباد دو روزت هوس است
خلق عاجز چقدر نازکند بر اقبال
مور بیچاره اگرپر به درارد مگس است
طبعت ان نیست کز افلاس شکایت نکند
ساغر باده زمانی که تهی شد جرس است
کوتهی کرد ز بس جامه ام از عریانی
استین هم به کفم دامن بی دسترس است
بسکه فرش است درین رهگذر اداب سلوک
طورافتادگی نقش قدم، پیش و پس است
وضع مرغان گرفتار خوشم می اید
ورنه مژگان صفتم بال برون قفس است
بر در دل ز ادب سجده کن اواز مده
صاحب خانه ایینه ما هیچکس است
ترک هستی ست درین باغ طراوت بیدل
شبنم صبح همین شستن دست ازنفس است
سفله با جاه نیزهیچکس است
مور اگر پر براورد مگس است
نفس را بی شکنجه مگذارید
سگ دیوانه مصلحش مرس است
خفت اهل شرم بیباکی ست
چون پرد چشم پایمال خس است
منفعل نیست خلق هرزه معاش
دو جهان یک دماغ بوالهوس است
بر امید گشاد عقده کار
چشم اگر باز کرده ایم بس است
خون افسرده ایم باقی هیچ
خرقه ما چو پوست بر عدس است
فرصت رفته نیست باب سراغ
کاروان خیال بی جرس است
اینه نسبتی به دل دارد
که مقام تأمل نفس است
مفلسان را، ز عالم اسباب
تاگریبان تمام دسترس است
هرکه جست از عدم به هستی ساخت
یک قدم پیش اشیان نفس است
بیدل از خاک می رویم به باد
غیر ازین نیست انچه پیش و پس است
بندگی هنگامه عشرت پرستیها بس است
طوق گردن همچو قمری خط جام ما بس است
غیر داغ ارایش دل نیست مجنون مرا
جوهرایینه این دشت نقش پا بس است
گر بساط راحت جاوید باید چیدنت
یک نفس مقدار در ایینه دل جا بس است
می پرستان فارغند از عرض اسباب کمال
موج صهبا جوهر ایینه مینا بس است
هرزه زین توفان به روی اب نتوان امدن
گوهر ما راکنار عافیت دریا بس است
عرض هستی گر به این خجلت گشاید بال ناز
گرد پروازت همان در بیضه عنقا بس است
در بساط دهرکم فرصت چه پردازدکسی
بهر خجلت گر نباشد حاجت استغنا بس است
داغ نیرنگیم تاب اتش دیگرکراست ؟
دوزخ امروز ما اندیشه فردا بس است
حاجت سنگ حوادث نیست درازار ما
موی سرچون کاسه چینی شکست مابس است
یک شرر برق جنون کار دو عالم شکند
انتقام از هرچه خواهی اتش سودا بس است
گرنباشد سازگلگشت چمن بیدل چه غم
بادیان کشتی من دامن صحرا بس است
عشرت موهوم هستی کلفت دنیا بس است
رنگ این گلزار خون گردیدن دلها بس است
نشئه خوابی که ما داربم هرجا می رسد
فرش مخمل گر نباشد بستر خارا بس است
افت دیگر نمی خواهد طلسم اعتبار
چون شرر برق نگاهی خرمن ما را بس است
انقلاب دهر دیدی گوشه می باید گرفت
عبرت احوال گوهر شورش دریا بس است
می شود زرپن بساط شب، ز نور روی شمع
رونق بخت سیه پرواز رنگ ما بس است
حسن بی پرواست، اینجا قاصدی درکار نیست
نامه احوال مجنون طره لیلا بس است
اگهی مستغنی ست از فکر سودای شهود
دیده ی بینا اگر نبود دل دانا بس است
مطربی در بزم مستان گر نباشدگو مباش
نی نواز مجلس می گردن مینا بس است
پیچش اهی دلیل وحشت دل می شود
گردبادی چین طراز دامن صحرا بس است
سلطنت وهم است بیدل خاکسار عجز باش
افسر ما چون ره خوابیده نقش پا بس است
ما را به راه عشق طلب رهنما بس است
جایی که نیست قبله نما نقش پا بس است
جنس نگه زهرکه بود جلوه سود ما
سرمایه بهراینه کسب صفا بس است
ننشست اگر به پهلوی، ما تیر او، ز ناز
نقشی به حسرتش، ز نی بوربا بس است
سرگشته ای که دامن همت کشد ز دهر
بر دوش عمر چون فلکش یک ردا بس است
گو سرمه عبرت اینه دیده ها مباش
ما را خیال خاک شدن توتیا بس است
یک دم زدن به خاک نشاند سپند را
هرچند ناله هیچ ندارد مرا بس است
گر مدعا ز جاده اوهام جستن است
یک اشک لغزش تو فنا تا بقا بس است
منت کش نسیم نشد غنچه حباب
ما را همان شکسته دلی دلگشا بس است
اخرسری به منزل مقصود می کشیم
افتادگی چو جاده در این ره عصا بس است
یارب مکن به بار دگر امتحان ما
برداشتیم پیش تو دست دعا بس است
عرض شکست دل به زبان احتیاج نیست
رنگ شکسته اینه حال ما بس است
بیدل دماغ دردسر این و ان کراست
با خویش هم ا گر شده ایم اشنا بس است
هستی به رنگ صبح دلیل فنا بس است
بهر وداع ما نفس اغوش ما بس است
زین بحر چون حباب کمال نمود ما
ایینه داری دل بی مدعا بس است
ما مرد ترکتازی ان جلوه نیستیم
بهر شکست لشکر ما یک ادا بس است
محروم پای بوس تو را بهر سوختن
گرشعله نیست غیرت رنگ حنابس است
محتاج نیست حسن به ارایش دگر
گل را ز غنچه تکمه بند قبا بس است
از دل به هر خیال قناعت نموده ایم
ایینه روی گر ننماید قفا بس است
گوهرصفت ز منت دریوزه محیط
درکاسه جبین تو اب حیا بس است
واماندگی به هر قدم اینجا بهانه جوست
گر خار نیست ابله هم زیر پا بس است
گر درخورکفایت هرکس نصیبه ای است
ایینه گو به هرکه رسد، دل به ما بس است
خودبینیی که اینه هیچکس مباد
در خلق شاهد نگه نارسا بس است
ما را چو رشته ای که به سوزن وطن کند
چندانکه بگذریم درین کوچه جا بس است
بیدل مرا به بوس و کنار احتیاج نیست
با عندلیب جلوه گل اشنا بس است
بی دماغی مژده پیغام محبوبم بس است
قاصد اواز دریدنهای مکتوبم بس است
ربط این محفل ندارد انقدر برهم زدن
گر قیامت نیست اه عالم اشوبم بس است
تا به کی گیرم عیار صحبت اهل نفاق
اتفاق دوستان چون سبحه دلکوبم بس است
سخت دشوار است منظور خلایق نبشتن
با همه زشتی اگر در پیش خود خوبم بس است
عمرها شد پینه دوز خرقه رسواییم
زحمت چندین هنر، یک چشم معیوبم بس است
گاه غفلت می فروشم، گاه دانش می خرم
گربدانم اینکه در هرامر مغلوبم بس است
حلقه قد دوتا ننگ امید زندگی ست
گرفزاید برعدم این صفرمحسوبم بس است
ناکجا زین بام و در خاشاک برچیندکسی
همچو صحرا خانه بی رنج جاروبم بس است
حیف همت کزتلاش بی اثر سوزد دماغ
خجلت نایابی مطلوب مطلوبم بس است
بوی یوسف نیست پنهان از غبار انتظار
پیرهن بیدل بیاض چشم یعقوبم بس است
سر خط درس کمالت منتخب دانی بس است
ازکتاب ما و من سطر عدم خوانی بس است
چند باید چیدن ای غافل بساط اعتبار
از متاع کار و بارت انچه نتوانی بس است
تا درین محفل چراغ عافیت روشن کنی
پرده فانوس رازت چشم قربانی بس است
ناتوان از خجلت اظهار هستی اب شد
از لباس نیستی یک اشک عریانی بس است
رفته ای از خود اقامت ارزوییهات چند
نقش پایی گر درین وبرانه بنشانی بس است
عجز بنیادت گر از انصاف دارد پایه ای
از رعونت اینکه خود راخاک می دانی بس است
نیست از خود رفتن ما قابل بازامدن
گر عناتها برنگردد رنگ گردانی بس است
در محیط انقلاب اعتبارات فنا
کشتی درویش ما گر نیست توفانی، بس است
امتیاز محو او براب وگل موقوف نیست
عنصر کیفیت ایینه حیرانی بس است
ای حباب اجزای موجی، سازت از خود رفتن است
یک تامل وار اگر با خود فرو مانی بس است
بر خط تسلیم رو بیدل که مانند هلال
پای سیر اسمانت نقش پیشانی بس است
بروت تافتنت گربه شانی هوس است
به ریش مرد شدن بزگمانی هوس است
به حرف و صوت پلنگی نیاید از روباه
فسون غرشت افسانه خوانی هوس است
ز ادمی چه معاش است هم جوالی خرس
تلاش صوف ونمد زندگانی هوس است
به وهم وانگذارد خرد زمام حواس
رمه به گرگ سپردن شبانی هوس است
چه لازم است به شیخی علاقه دستار
خری به شاخ رساندن جوانی هوس است
به دستگاه شترمرغ انفعال مکش
که محملت همه برپرفشانی هوس است
غبار عبرت سر چنگهای خرس بگیر
که ریش گاوی واین شانه رانی هوس است
ز تازیانه و چوب انچه مایه اثر است
برای کون خران میهمانی هوس است
تنیده است به دم لابگی جنون هوس
بدین سگان چقدر میزبانی هوس است
به سحرپوچ ز اعجاز دم زدن بیدل
در این حیاکده گوساله بانی هوس است
ز دستگاه جنون راز همتم فاش است
که جوش ابله ام هر قدم گهر پاش است
حصول کار امل نیست غیر خفت عقل
برای دیگ هوس خامی طمع اش است
غبارکلفت ازببن مبیهمانسرا نرود
که طبع خلق فضول و زمانه قلاش است
چو صبح بسخه فروش ظهور افاقیم
ز چاک سینه ما رازنه فلک فاش است
نگارخانه حیرت به دیدن ارزانی
خیال موی میان تو کلک نقاش است
جهانیان همه مست شکست یکدگرند
هجوم موج درین بحر گرد پرخاش است
ز غارت ضعفا مایه می برد ظالم
زپهلوی خس و خاشاک شعله عیاش است
کدام شعله که اخر به خاک ره ننشست
بساط رنگ جهان را شکست فراش است
همین به زندگی اسباب دام افت نیست
به خاک نیز، کفن، خضر راه نباش است
حصار جهل بود دستگاه ما بیدل
همان به چنگل خود اشیان خفاش است
بسکه امشب بی توام سامان اعضا اتش است
گر همه اشکی فشانم تا ثریا اتش است
شوخی اهم به دل سرمایه ارام نیست
سوختن صهباست نرمی راکه مینا اتش است
همچو خورشید از فریب اعتبارما مپرس
چشمه ما را اگر ابی ست پیدا اتش است
بی تو چون شمعی که افروزند بر لوح مزار
خاک بر سرکرده ایم و بر سر ما اتش است
جوهر علوی ست از هر جزوسفلی موجزن
سنگ هم با ان زمینگیری سراپا اتش است
شاخ ازگلبن جدا، مصروف گلخن می شود
زندگی با دوستان عیش است و تنهااتش است
روسیاهی ماند هرجا رفت رنگ اعتبار
درحقیقت حاصل این ابروها اتش است
با دو عالم ارزو نتوان حریف وصل شد
ما به جایی خار وخس بردیم کانجا اتش است
نیست سامان دماغ هیچکس جز سوختن
ما همه سرگرم سوداییم و سودا اتش است
نشئه صهبا نمی ارزد به تشویش خمار
درگذر امروز از ابی که فردا اتش است
گریه گر شد بی اثر از ناله ما کن حذر
اب ما خون گشت اما اتش ما اتش است
نیست جز رقص سپند ایینه دار وجد خلق
لیک بیدل کیست تا فهمدکه دنیا اتش است
انچه در بال طلب رقص است، در دل اتش است
همچو شمع اینجا زسرتا پای بسمل اتش است
از عدم دوری، جهانی را به داغ وهم سوخت
محو دریا باش، ای گوهر که ساحل اتش است
یک قلم چون تخم اشک شمع افت مایه ایم
کشت ما چندانکه سیراب است حاصل اتش است
کلفت واماندگی شد برق بنیاد چنار
با وجود بی بریها پای درگل اتش است
در شکنج زندگی می سوزدم یاد فنا
نیم بسمل را تغافلهای قاتل اتش است
می رویم انجاکه جز معدوم گشتن چاره نیست
کاروانها خار و خس دربار و منزل اتش است
می گدازد جوهر شرم از هجوم احتیاج
ای کرم معذور در بنیاد سال اتش است
از تپش های پر پروانه می اید به گوش
کاشنای شمع را بیرون محفل اتش است
هر دو عالم لیلی بی پرده است، اما چه سود
غیرت مجنون ما را نام محمل اتش است
زندگی بیدل دلیل منزل ارام نیست
چون نفس درزیرپا دل دارم و دل اتش است
همت زگیر و دار جهان رم کمین خوش است
ارایش بلندی دامن به چین خوش است
اصل از حیا فروغ تعین نمی خرد
گل گو ببال ریشه همان با زمین خوش است
صد رنگ جان کنی ست طلبکار نام را
گر وارسند کندن کوه از نگین خوش است
اتش به حکم حرص نفس کاه شمع نیست
افسون موم با هوس انگبین خوش است
از نقش کارخانه اثار خوب و زشت
جزوهم غیر هرچه شود دلنشین خوش است
خواهی به دیده قدکش و خواهی به دل نشین
سرو تو مصرعی ست که در هر زمین خوش است
در عرض دستگاه نکوشد دماغ جود
دست رسا به کوتهی استین خوش است
پستی گزین وبال رعونت نمی کشد
ای محرم حیاکف پا از جبین خوش است
پا در رکاب فکر اقامت چه می کنی
زان خانه ای که می روی از خویش زین خوش است
پرواز اگر به عالم انست دلیل نیست
زین رنج بال و پر قفس اهنین خوش است
با شمع گفتم از چه سرت می دهی به باد
گفت ان سری که سجده ندارد چنین خوش است
بیدل به طبع سبحه هجوم فروتنی ست
رسم ادب دراینه داران دین خوش است
سرمایه عذر طلبم از همه بیش است
در قافله اشک همین ابله پیش است
جهدی که ز فکر حسد خلق برایی
خاری که به پایی نخلد مرهم ریش است
تا مرگ فسردن نکشد طینت مردان
اتش همه دم سوخته غیرت خویش است
جایی که ز خط تو نمو سبز نگردد
فردوس اگر تل شود انبار حشیش است
از برگ طراوت نگهی اب ندادیم
سرسبزی این باغ به شاخ بز و میش است
از سنگ شرر گم نشد از خاک غبارش
ازیأس بپرسیدکه راحت به چه کیش است
بسته ست قضا ربط علابق به گسستن
هشدارکه بیگانگیی با همه خویش است
دکان عبدم مایه تغییر ندارد
ماییم و متاعی که نه کم بود و نه بیش است
بیدل به ادب باش که در پیکر انسان
گر رگ کند اظهارپری تشنه نیش است
خنده تنها نه همین برگل و سوسن تیغ است
صبح را هم نفس ازسینه کشیدن تیغ است
غنچه ای نیست که زخمی زتبسم نخورد
باخبر باش که انداز شکفتن تیغ است
در شب عیش دلیرانه مکش سر چون شمع
کاین سپررا ز سحر درته دامن تیغ است
مصرع تازه که از بحر خیالم موجی ست
د وست را اب حیات است وبه دشمن تیغ است
بی قدت سرو خدنگی ست به پهلوی چمن
به خطت سبزه همان برسرگلشن تیغ است
چون گل شمع به هر اشک سری باخته ایم
گریه هم بی تو برای سوخته خرمن تیغ است
تا به کی در غم تدبیر سلامت مردن
بیش از زخم همان زحمت جوشن تیغ است
چون سحر قطع تعلق زجهان انهمه نیست
رنگ چینی که شکستیم به دامن تیغ است
مثل ما و فنا موج و حبابست اینجا
سر زتن نیست کسی راکه به گردن تیغ است
قاتل و ساز مروت نپسندی بیدل
مد احسان نفس، در نظر من تیغ است
نفس بوالهوسان بر دل ر وشن تیغ است
شمع افروخته را جنبش دامن تیغ است
شیشه را سرکشی خویش نشانده ست به خون
گردن بی ادبان را رگ گردن تیغ است
منت سایه اقبال ز اتش کم نیست
گر هما بال گشاید به سر من تیغ است
خاک تسلیم به سر کن که درین دشت هلاک
تو نداری سپر و در کف دشمن تیغ است
نتوان از نفس سوختگان ایمن بود
دود این خانه چو برجست ز روزن تیغ است
عکس خونی ست فرویخته از پیکر شخص
گر همه اینه سازند ز اهن تیغ است
تا مخالف ز موافق قدمی فاصله نیست
در گلو اب چو استاد ز رفتن تیغ است
کوه از ناله و فریاد نمک اساید
چه کند بر سر این پای به دامن تیغ است
ذوالفقار دگر است انکه کند قلع امل
و رنه مقراض هم از بهر بریدن تیغ است
کلفت ز ندگی از مرگ بتر می باشد
شمع ما را ز سر خو د نگذشتن تیغ است
سطر خونی ز پرافشانی بسمل خواندیم
که گر از خویش روی جاده روشن تیغ است
زین ندامت که به وصلی نرسیدم بیدل
هر نفس در جگرم تا دم مردن تیغ است
دل از غبارِ نفس زخم خفته در نمک است
ز موجِ پیرهن این محیط پر خسک است
بهارِ رنگِ جهان جلوه خزان دارد
بقم درین چمن حادثاتِ اسپرک است
ز اهلِ صومعه اکراه نیست مستان را
که ترش روییِ زاهد به بزم می نمک است
ز عرضِ شیشه تهی نیست نسخه تحقیق
تو انچه کرده ای از خویش انتخاب شک است
به عالم بشری غیرِ خودنمایی نیست
کسی که بگذرد از وهم خویشتن ملک است
قدِ خمیده کند تن پرست را هموار
مدارِ راست روی های فیل بر کجک است
فزوده ایم به وحدت ز شوخ چشمی ها
دمی که محو شد این صفر هر چه هست یک است
نظر به گردِ رهِ انتظار دوخته ایم
به چشم دام سیاهی صید مردمک است
خطی به صفحه دل بی خراشِ شوقِ تو نیست
ز روی بحر به جز موج هر چه هست حک است
می ام به ساغرِ دل نقلِ یاس می گردد
چو زخم قطره ابی که می خورم گزک است
دویی کجاست، ز نیرنگِ احولی بگذر
که یک نگاه میان دو چشم مشترک است
به اوجِ اگهی ات نردبان نمی باید
نگاه تا مژه برداشته ست بر فلک است
اگر ز سوختگانی سوادِ فقر گزین
که شام چهره زرین شمع را محک است
دگر مپرس ز سامان بزم ما بیدل
ز شور اشک خود اینجا کباب را نمک است
حذر ز راه محبت که پر خطرناک است
تو مشت خار ضعیفی و شعله بی باک است
توان به بی کسی ایمن شد از مضرت دهر
سموم حادثه را بخت تیره تریاک است
به اختیار نرفتیم هرکجا رفتیم
غبار ما و نفس، حکم صید و فتراک است
ز بس زمانه هجوم کساد بازاری ست
چو اشک گوهر ما وقف دامن خاک است
چگونه کم شود از ما ملامت زاهد
که صد زبان درازش به چوب مسواک است
ازین محیط که در بی نمی ست توفانش
کسی که اب رخی برد گوهرش پاک است
غبار حادثه حصنی است ناتوانان را
کمند موج خطر ناخدای خاشاک است
ز خویش رفتن ما رهبری نمی خواهد
دلیل قافله صبح سینه چاک است
نیامده ست شرابی به عرض شوخی رنگ
جهان هنوز سیه مست سایه تاک است
چه وانمایمت از چشم بند عالم وهم
که خودنمایی ایینه در دل خاک است
زمانه کج منشان را به برکشد بیدل
کسی که راست بود خار چشم افلاک است
میی که شوخی رنگش جنون افلاک است
به خاتم قدح ما نگین ادراک است
خمیر قالب من بود لای خم کامروز
کسی که ریشه دوانید در دلم تاک است
مریز اب رخ سعی جز به قدر ضرور
که سیم و زر ز فزونی ودیعت خاک است
فروغ جوهر هرکس به قدر همت اوست
به چشم اتش اگر سرمه ای است خاشاک است
ز صیدگاه تعلق همین سراغت بس
که هرکجا دلی اویخته ا ست فتراک است
نگه ز دیده ی ما پرتوی نداد برون
چراغ اینه از دودمان امساک است
دلم به الفت ناز و نیاز می لرزد
که رنگ جلوه حریرست ودیده نمناک است
جهان ز بسکه نجوم غبار دل دارد
نگاه از مژه بیرون نجسته در خاک است
تپید ن اینه ماست ورنه زین دریا
حساب موج به یک ارمیدنش پاک است
به غیر وهم ذکر چیست مانعت بیدل
تو پر فشانی و از ششجهت قفس چاک است
از بس قماش دامن دلدار نازک است
دستم ز کار اگر نرود کار نازک است
از طوف گلشنت ادبم منع می کند
کیفیت درشتی این خار نازک است
تا دم زنی چو اینه گردانده است رنگ
این کارگاه جلوه چه مقدار نازک است
عرض وفا مباد وبال دگر شود
ای ناله عبرتی که دل یار نازک است
تا کشت جنبش مژه سیل بنای اشک
بی پرده شد که طینت هموار نازک است
ای نازنین طبیب ز دردت گداختم
پیش ا، که ناله من بیمار نازک است
فرصت کفیل این همه غفلت نمی شود
خوابت گران و سایه دیوار نازک است
مشکل به نفی خود کنم اثبات مدعا
ایینه وهم و خاطر زنگار نازک است
وحدت به هیچ جلوه مقابل نمی شود
بی رنگ شو که اینه بسیار نازک است
اظهار ما ز حوصله اخر به عجز ساخت
چندان که ناله خون شده منقار نازک است
اندیشه در معامله عشق داغ شد
ایینه اوست یا منم، اسرار نازک است
بیدل نمی توان ز سر دل گذشتنم
این مشت خون ز ابله صد بار نازک است
در ندامت گل مقصود به بر نزدیک است
دامنی هست به دستی که به سر نزدیک است
دوری منزل مقصود ز خودبینی هاست
اگر از خوابش کنی قطع نظر نزدیک است
رهبرکام تو پاس نفس است ای غواص
سر این رشته نگهدارگهر نزدیک است
ای هوس انهمه مغرور اقامت نشوی
نسبت سنگ هم اینجا به شرر نزدیک است
همه گویند جدا نیست زما دلبرما
ما چنین دور چراییم اگر نزدیک است
ترک اوهام جسد مژده گردون تازی ست
بیضه هرگه شکند رستن پرنزدیک است
ناتوانی ز چه رو صید خیالم نکند
تاب این رشته به ان موی کمر نزدیک است
سیرها در هوس اباد تمنا کردیم
منزل یاس، ز هر راهگذر نزدیک است
همه مقصدطلبان دام لغزش گیرند
گر بدانندکه منزل چه قدر نزدیک است
نفست گام فنا، می شمرد غفلت چند
انچه دور است کنون وقت دگر نزدیک است
بیدل انجاکه جنون منصب عزت بخشد
نسبت ابله با دیده تر نزدیک است
یار دور است ز ما تا به نظر نزدیک است
امتیاز اینه دوریِ هر نزدیک است
می گزد جوهر ایینه کف دست تهی
باخبر باش که افلاس و هنر نزدیک است
اگر از نعمت الوان نتوان کام گرفت
مغتنم گیر که دندان به جگر نزدیک است
چون نفس نیم نفس در قفس اینه ایم
راحت منزل ما پر به سفر نزدیک است
دود دل مژده ی خاکستر ما داد و گذشت
یعنی این شب که تو دیدی به سحر نزدیک است
در عبادتکده ی دل که ادب محرم اوست
هر دعایی که نکردم به اثر نزدیک است
خم تسلیم هم از وضع نیازم بپذیر
حلقه هرچند برون است ز در نزدیک است
غیر بسمل همه کس جست و ندادند سراغ
اشیانی که به افشاندن پر نزدیک است
دوری اب و گهر بر من و دلدار مبند
انقدر نیست که گویم چقدر نزدیک است
بیدل ایینه بپرداز غم د وری چند
اسمان نیز به انداز نظر نزدیک است
بسکه این گلشن افسرده کدورت رنگ است
نفس غنچه برابینه شبنم زنگ است
از تماشاگه حیرت نتوان غافل بود
بزم بی رنگی ایینه سراپا رنگ است
در مشرب زن و از قید مذاهب بگریز
عافیت نیست در ان بزم که سازش جنگ است
هر طرف موج خیالی ست به توفان همدوش
کشتی سبز فلک غرقه اب بنگ است
غره هرزه دویهای طلب نتوان بود
سر ما سجده فروش کف پای لنگ است
ثمرکینه دهد مهر به طبع ظالم
اتش است ان همه ابی که نهان در سنگ است
دوری دامن وصل است به خود پیچیدن
غنچه گر واشود از خویش گلش در چنگ است
طلبم تا سرکوی تو به پروازکشید
اب خود را چو به گلشن برساند رنگ است
وحشتم در قفس بال و پرافشانی نیست
ساز پروانه این بزم شرر اهنگ است
بسکه چون رنگ ز شوقت همه تن پروازیم
خون ما را دم بسمل زچکیدن ننگ است
مفت ان قطره کزین بحرتسلی نخرید
بی تپیدن دو جهان برگهر ما تنگ است
از قدم نیست جدا عشرت مجنون بیدل
شور زنجیر نواسنج هزار اهنگ است
دلم چو غنچه در اغوش عافیت تنگ است
ز خواب ناز سرم چون گهر ته سنگ است
نمی توان طرف خوب و زشت عالم بود
خوشا طبیعت ایینه ای که در زنگ است
به هستی از اثر نیستی مشو غافل
بهار حادثه یکسر شکستن رنگ است
اگر تو پای به دامن کشیده ای خوش باش
که غنچه را نفس ارمیده در چنگ است
به این دو روزه، نمودی که در جهان داربم
نشان ما عرق شرم و نام من ننگ است
ز غنچه خسبی اوراق گل توان دانست
که جای خواب فراغت درین چمن تنگ است
بهار کرد خطت مفت جلوه، شوخی ناز
طراوت رگ گل دام عشرت رنگ است
به وادیی که تحیر دلیل مقصد ماست
ز اشک تا به چکیدن هزار فرسنگ است
نزاکت خط شوخ تو در نظر داربم
به چشم ما رگ گل یک قلم رگ سنگ است
چو گفتگو به میان امد اشتی برخاست
میان کام و زبان نیز در سخن جنگ است
غبار الفت اسباب دام غفلت ماست
تصور مژه بر صافی نگه زنگ است
زحرف زهد به میخانه دم مزن بیدل
که تار سبحه درین بزم خارج اهنگ است
دل مضطرب یأس و نفس ناله به چنگ است
دریاب که خون رگ ساز تو چه رنگ است
تا راه سلامت سپری محو عدم باش
اسودگی شیشه همان در دل سنگ است
ایینه به صیقل زن اگر حوصله خواهی
در قلزم تحقیق صفای تو نهنگ است
هر گه مژه واشد چو شرر رفته ای از خویش
از چشم به هم بسته شتاب تو درنگ است
دل تا به کی از ضبط نفس اب نگردد
بر سنگ هم از جوش شرر قافیه تنگ است
از وحشت این بزم به عشرت نتوان زیست
هرچند چراغانش کنی پشت پلنگ است
ایمن مشو از خواهش خون ناشده در دل
موجی که به گوهر نخزیده ست نهنگ است
ای ناله مبادا به خیالم روی از خویش
چون اشک دماع تپشم شیشه به چنگ است
در یاد توام نیست غم ازکلفت امکان
گردی که بود در ره گلشن همه رنگ است
انجا که فضولی رم نخجیر مراد ست
از کیش ادب ان که نجسته ست خدنگ است
کفری بتر از غفلت خودبینی ما نیست
در عالم دین پیشگی ایینه فرنگ است
بیدل شررم نازتعین چه فروشد
ما و سرتسلیم که عمری ست به سنگ است
نه منزل بی نشان، نی جاده تنگ است
به راهت پای خواب الوده سنگ است
به صد گلشن دواندی ریشه وهم
نفهمیدی گل مقصد چه رنگ است
به حسن خلق خوبان دلشکارند
کمان شاخ گل نکهت خدنگ است
طرب کن ای حباب از ساز غف لت
که گر واشد مژه کام نهنگ است
جهان جنس بد و نیکی ندارد
تویی سرمایه هرجا صلح وجنگ است
در این گلشن سراغ سایه گل
همان بر ساحت پشت پلنگ است
به یکتایی طرف گردیدنت چند
خیال اندیشی ایینه زنگ است
ز امید کرم قطع نظر کن
زمین تا اسمان یک چشم تنگ است
مکش رنج نگین داری که انجا
سر وامانده ی نامت به سنگ است
بپرهیز از بلا ی خودنمایی
مسلمانی تو و عالم فرنگ است
صدایی از شکست دل نبالید
چو گل این قطره خون مینای رنگ است
به گفتن گر رسانی فرصت کار
شتابت اشیان ساز درنگ است
عدم هستی شد از وهم تو من
خیال انجا که زور اورد بنگ است
منه بر نقش پایش جبهه بیدل
بر این ایینه عکس سجده زنگ است
بس که ساز این بساط اشفتگی های دل است
بی شکست شیشه امید چراغان مشکل است
صید مجنون طینتان بی دام الفت مشکل است
هرکه بیمار محبت گشت سرتا پا دل است
چشم واکردن کفیل فرصت نظاره نیست
پرتو این شمع اغوش وداع محفل است
وحدت و کثرت چو جسم و جان در اغوش همند
کاروان روز و شب را در دل هم منزل است
در غبار بیدلان دام نزاکت چیده اند
کیست دریابد که لیلی پرده دار محمل است
دیده تنها کاسه دریوزه دیدار نیست
از تپش در هر بن مویم هجوم سایل است
دانه مجنون سرشت مزرع رسواییم
ریشه ام گل کردن چاک گریبان دل است
حیرت ایینه با شوخی نمی گردد بدل
بی خود ان جلوه ام تکلیف هوشم مشکل است
هیچ موجودی به عرض شوق ناقص جلوه نیست
ذره هم در رقص موهومی که دارد کامل است
بس که هر عضوم اثرپرورده بیداد اوست
رنگ اگر در خون من یابی حنای قاتل است
غرقه صد کلفتم از عجز من غافل مباش
هر نفس کز سینه ام سر می کشد دست دل است
عرض نیرنگ تپش های مرا تکرار نیست
اشک هر مژگان زدن ها رنگ دیگر بسمل است
تا به بی دردی توانی ساعتی اسوده زیست
بیدل از الفت تبرا کن که الفت قاتل است
احتیاجی با مزاج سبزه وگل شامل است
هرچه می روید ازین صحرا زبان سایل است
اعتبارات غنا و فقر ما پیداست چیست
خاک از اشفتن غبارست و به جمعیت گل است
وحشت بحر از شکست موج ظاهر می شود
رنگ روی عشقبازان گرد پرواز دل است 
بی گداز خویش باید دست شست از اعتبار
هرکه درخود می زند اتش چراغ محفل است
صیدگاه کیست این گلشن که هر سو بنگری
اب و رنگ گل پرافشانتر ز خون بسمل است
هرچه می بینم سراغی از خیالش می دهد
پیش مجنون وادی امکان غبار محمل است
سیل بنیاد تحیر حسرت دیدارکیست 
جوهرایینه چون اشکم چکیدن مایل است
نیستی شاید به داد اضطراب ما رسد
شعله را بی سعی خاکسترتسلی مشکل است
تا نگردید افت اسایشم نیرنگ هوش
زین معما بیخبر بودم که مجنون عاقل است
ازتلاش عافیت بگذرکه در دریای عشق
هرکجا بی دست و پایی جلوه گر شدساحل است
کوشش ما مانع سرمنزل مقصود ماست
در میان بسمل و راحت تپیدن حایل است
باطن اسوده ازیک حرف بر هم می خورد
غنچه تا خواهد نفس بر لب رساند بیدل است
الفت تن باعث فکر پریشان دل است
دانه صاحب ریشه از امیزش اب وگل است
عمرراکوتاهی سعی نفس اسودگی ست
پیچ و تاب جاده هرجا محوگردد منزل است
هر قدم عرض نزاکت داشت سعی رفتگان
کزهجوم ابله این دشت سرتا پا دل است
شسته می گردد نمایان سر خط موج از محیط
نقش ما زین صفحه پیش از ثبت کردن زایل است
وهم هستی بست برایینه ام رنگ دویی
تاکسی خود را نمی بیند به وحدت واصل است
بسکه الفتگاه عجزم دلنشین بیخودی ست
اب اگرکردم ازین خاکم روانی مشکل است
در غبار دل تسلی گونه ای داریم و بس
موج راگرد شکست ایینه دار ساحل است
تیغ عبرت در بغل دارد هوای باغ دهر
چون شفق گردی که بال افشانداینجا بسمل است
نیست عالم جای عرض بیقراریهای دل
پرتوی زین شمع اگر بالد برون محفل است
غیر را در عالم وحدت نگاهان بار نیست
کاروان وادی مجنون غبار محمل است
از سر هستی به ذوق گریه نتوانم گذشت
تا نمی در چشم دارم خاک این صحرا گل است
چیده ام از خویش بر غفلت بساط اگهی
این حباب ایینه دل دارد اما بیدل است
بس که دشت از نقش پای لیلی ما پرگل است
گرباد از شور مجنون اشیان بلبل است
حسن خاموش از زبان عشق دارد ترجمان
سرو مینا جلوه را کوکوی قمری قلقل است
بس که مضمون نزاکت صرف سرتاپای اوست
گر کف دستش خطی دارد رگ برگ گل است
در خراش زخم عرض رونق دل دیده ام
چشمه ایینه را جوهر هجوم سنبل است
نیست کلفت تن به تشریف قناعت داده را
غنچه را صد پیرهن بالیدن از یک فر گل است
ادمی را بر لباس صوف و اطلس فخر نیست
دیده باشی این قماش اکثر ستوران را جل است
همچو عمری سرو هم از بند غم ازاد نیست
حسن و عشق اینجا به پا زنجیر و بر گردن غل است
با قد خم گشته از هستی توان اسان گذشت
کشتی ات گر واژگون گردد در این دل با پل است
بعد مردن هم نی ام بی دستگاه میْ کشی
از کف خاک من از نقش قدم جام مل است
بیدل از خلقند خوبان چمن صیاد دل
شاهد گل را همان اشفتن بو کاکل است
عالم ایجاد عشرتخانه جزو و کل است
در بهار رنگ هر جا چشم واگردد گل است
گر تأمل زین چمن رمز خموشان واکشد
در نمکدان لب هر غنچه، شور بلبل است
می توان در تخم دیدن شاخ و برگ نخل را
جزو چون کامل شود ایینه حسن کل است
دسترنج هر کس از پهلوی کوشش های اوست
ریشه تاک از دویدن چون عرق ارد مل است
طبع ما تنها اسیر دستگاه عیش نیست
تا بگیرد دل غم بی ناخنی هم چنگل است
در پناه شعله، راحت بر وریم از فیض عشق
داغ سودا بر سر ما سایه برگ گل است
شور مستی های ما خجلت کش افلاس نیست
تا شکستن شیشه ما اشیان قلقل است
پیر گشتی با هجوم گریه باید ساختن
سیل این صحرا همه در حلقه چشم پل است
بس که گوی شوخی از هم برده است اجزای حسن
ابرو از دنباله داری پیش پیش کاکل است
فیض این گلشن چه امکان است بیدل کم شود
سایه گل چون پریشان شد بهار سنبل است
اگاهی و افسردگی دل چه خیال است
تا دانه به خود چشم گشوده ست نهال است
ایینه گل از بغل غنچه برون نیست
دل گر شکند سربسر اغوش وصال است
حیرتکده دهر جز اوهام چه دارد
ابادکن خانه ایینه خیال است
برفکربلند ان همه مغرورمباشید
این جامه نو، ناخنه چشم کمال است
کی فرصت عیش است درتن باغ که گل را
گرگردش رنگی ست همان گردش سال است
از ریشه نظاره دماندیم تحیر
بالیدگی داغ مه از جسم هلال است
در خلوت دل ازتو تسلی نتوان شد
چیزی که در ایینه توان دید مثال است
هرگام به راه طلبت رفته ام از خویش
نقش قدمم اینه گردش حال است
هرجا روم از روز سیه چاره ندارم
بی روی تو عالم همه یک چشم غزال است
ان مشت غبارم که به اهنگ تپیدن
در حسرت دامان نسیمش پر و بال است
ای ذره مفرسای بپرداز توهم
خورشید هم از اینه داران زوال است
بیدل من و ان دولت بی دردسر فقر
کز نسبت او چینی خاموش سفال است
در وصلم و سیرم به گریبان خیال است
چون اینه پرواز نگاهم ته بال است
بیقدری دل نیست جزاهنگ غرورش
تا چینی ما خاک نگشته ست سفال است
سایل به کف اهل کرم گر به غلط هم
چشمی بگشاید لب صد رنگ سوال است
از بیخبری چندکنی فخر لباسی
پشمی ست که بر دوش تو درکسوت شال است
از مایده بی نمک حرص مپرسید
چیزی که به جز غصه توان خورد محال است
جهدی که زکلفتکده جسم برایی
هر دانه که ازخاک برون جست نهال است
بگداز به رنگی که پری داغ توگردد
چون سنگ اگر شیشه برایی چه کمال است
بر جلوه اسباب توهم نفروشی
دیوار و در خانه خورشید خیال است
لعل توبه بزمی که دهد عرض تبسم
موج گهر انجا شکن چهره زال است
زین مایده یک لقمه گوارا نتوان یافت
نعمت همه دندان زده رنج خلال است
بیدل دل ما با چه شهود است مقابل
نقشی که درین پرده ببستیم خیال است
داغ اگر حلقه زند ساغر صهبای دل است
ناله گر بال کشد گردن مینای دل است
نیست بی شور جنون، مشت غباری زین دشت
ششجهت، عرض پریشانی اجزای دل است
دهرگو تنگتر از قطره خونم گیرد
گره ابله میدان تپشهای دل است
مسطر صفحه ایینه همان جوهر اوست
نفس سوخته هم جاده صحرای دل است
عشرت خانه تاریک، ز روزن باشد
زخم پیکان توام چشم تماشای دل است
پشه تخم است، به هرجا، ز دویدن واماند
نفس از ضبط من و ماگهرارای دل است
راحت شیشه در اغوش شکست است اینجا
صدف گوهر ما زخم طربزای دل است
به که جزبرورق گل ننشیند شبنم
بیشتر دست نگارین بتان جای دل است
چون طلب سوخت نفس، گریه روان می گردد
اشک یکسر قدم ابله فرسای دل است
بحر، بر موج گهر، حکم روانی می کرد
گفت : معذور، که در دامن من، پای دل است
درد، مشکل که ازین دایره بیرون تازد
انچه در ای شکست امده مینای دل است
بیدل ازگرد هوس در قفس یاس مباش
زنگ ایینه ات افسون تمنای دل است
صبح این بادیه اشوب تپشهای دل است
شام گردی ز جنون تازی سودای دل است
مجمر اینجا همه گوش است بر اواز سپند
اسمان خانه زنبور ز غوغای دل است
گه تپشگاه فغان، گاه جنون می خندد
برق تازی که در ایینه اخفای دل است
نیست حرفی که ازین نقطه نیاید بیرون
شور ساز دو جهان اسم معمای دل است
نه همین اشک به توفان تپش می غلتد
داغ هم زورق توفانی دریای دل است
شیشه بی خون جگر کی گذرد از سر جام
چشم حیرت زده ام ابله پای دل است
حسن بی پرده و من سر به گریبان خیال
اینکه منع نگهم می کند ایمای دل است
نوبهاری عجب از وهم خزن باخته ام
غم امروز من اندیشه فردای دل است
ظرف و مظروف خیال اینه یکدگرند
هرکجا از تو تهی نیست همان جای دل است
نیست جز بیخری راحله ریگ روان
رفتن از دست به ذوق طلبت پای دل است
کس به تسخیر نفس صرفه تدبیر ندید
به هوس دام مچین وحشی صحرای دل است
بیدل احیای معانی به خموشی کردم
نفس سوخته اعجاز مسیحای دل است
چشم بیدار طرب مایه سامان گل است
در نظر خوابت اگر سوخت چراغان گل است
اب و رنگ دگر از فیض جنون یافته ایم
عرض رسوایی ما چاک گریبان گل است
عشرت رفته درین باغ تماشا دارد
خنده های سحر اغوش پریشان گل است
یک نگه مشق تماشای طرب مفت هوس
غنچه در مهد به پرداز دبستان گل است
داغ بیطاقتی کاغذ اتش زده ایم
رفتن از خود چقدر سیر خیابان گل است
اشک ما موج تبسمکده شوخی اوست
شور شبنم نمکی از لب خندان گل است
فرصت عیش درین باغ نچیده ست بساط
رنگ گردیست ز پایی که به دامان گل است
نشوی بیهوده تهمت کش جمعیت دل
غنچه هم در شکن ببستن پیمان گل است
تو هم از ناله بلبل نشستن اموز
صحن این باغ پر از خانه به دوشان گل است
رنگ و بو در نظرت چند نقاب اراید
با خبر باش همین صورت عریان گل است
یاد ما حسن تو را اینه استغناست
ناله بلبل بیدل علم شان گل است
خنده صبحی ست که در بندگریبان گل است
عیش موجی ست که سرگشته توفان گل است
غنچه را بوی دل افزا سخن زیرلبی ست
خلق خوش ابجد طفلان دبستان گل است
محو رنگینی گلزار تماشای توام
از نگه تا مژه ام عرض خیابان گل است
بسکه صد رنگ جنون زنده شد ازبوی بهار
دم عیسی خجل از جنبش دامان گل است
درگلستان وفاسعی کسی ضایع نیست
رنگ هم گر رود از خود پی سامان گل است
عالمی چشم به گرد رم ما روشن کرد
دم صبح، اینه پرداز چراغان گل است
ای خوش ان دیده که درانجمن ناز و نیاز
بال بلبل به نظر دارد و حیران گل است
دور بیهوشی ما را قدحی لازم نیست
گردش رنگ همان لغزش مستان گل است
غنچه سان غفلت ما باعث جمعیت ماست
ورنه بیداری گل خواب پریشان گل است
ماتم و سور جهان اینه یکدگرند
مقطع اه سحر مطلع دیوان گل است
دیده ای واکن و نیرنگ تحیر دریاب
این گلستان همه یک زخم نمایان گل است
بیدل ازیاد رخش غوطه به گلشن زده ایم
سر اندیشه ما محوگریبان گل است
بسکه بیقدری دلیل دستگاه عالم است
چون پر طاووس یک عالم نگین بی خاتم است
هر دو عالم در غبار وهم توفان می کند
ازگهرتا بحر هرجا واشکافی بی نم است
گر حیا ورزد هوس ایینه دار ابروست
چون هوا از هرزه گردی منفعل شد شبنم است
پیش ازافت منت تدبیرابم می کند
خون زخمم را چکیدن انفعال مرهم است
پیرگردیدی و شوخی یک سر مویم نشد
پیکر خم گشته ات هم چشم ابروی خم است
شعله ما را همین دود دماغ اواره کرد
بر سر اسباب پریشانی علم را پرچم است
اب گردیدن ز ما بی انفعالی ها نبرد
طبع ما ر چون گداز شیشه ترگشتن کم است
سعی ابی ازعرق می ریزد ما سود نیست
چون نفس درسوختنها اتش ما مبهم است
بی وجود ما همین هستی عدم خواهد شدن
تا درتن ایینه پیداییم عالم عالم است
ازتعلق یک سر مو قطع ننمودیم حیف
تیغ تسلیمی که ما داریم پرنازک دم است
بیدل از عجز وغرور فقروجاه ما مپرس
تا نفس باقی ست زین اهنگ، صد زیر و بم است
در خیال اباد راحت اگهی نامحرم است
جلوه ننماید بهشت انجاکه جنس ادم است
در نظرهاگرد حیرت در نفسها شور عجز
سازبزم زندگانی را همین زبر وبم است
پادشاهی در طلسم سیر چشمی بسته اند
کاسه چشم گداگرپر شود جام جم است
از دو تاگشتن ندارد چاره نخل میوه دار
قامت هرکس به زیربار می اید خم است
یأس تمهید است این امیدها هشیار باش
هرقدر عرض اهلها بیش، فرصتهاکم است
با فروغ جلوه ات نظارگی را تاب کو
رنک چون اتش افروزد سپندش شبنم است
در بنای حیرت ازحسن تو می بینم خلل
خانه ایینه هم برپا به دیوار نم است
درس عبرتهای ما را نسخه ای درکار نیست
چشم اهو را سواد خویش سرمشق رم است
تا نفس باقی ست ظالم نیست بی فکر فساد
گوشه گیر فتنه می باشدکمان را تا دم است
شعله هرجا می شود سرگرم تعمیرغرور
داغ می خنددکه همواری بنایی محکم است
دوستان حاشاکه ربط الفت هم بگسلند
موجها را رفتن از خود هم در اغوش هم است
نامداریها گرفتاری ست در دام بلا
بیدل انگشت شهان را طوق گردن خاتم است
در سیرگاه امر تحیر مقدم است
ایینه شخص و صورت این شخص مبهم است
دنی اه در جگر نه رخ یاردر نظر
در حیرتم که زندگی ام از چه عالم است
وضع فلک ز ششجهت اواز می دهد
کای بیخبر بلند مجین پایه ات خم است
عمری زخود روی که به فرسودگی رسی
چون خامه لغزشت به زمینهای بی نم است
دل را نشان ناوک افات کرده اند
هر دم زدن به خانه ایینه ماتم است
تسلیم راه فقر نخواهد غبارکس
کز نقش پا علم شده ای این چه پرچم است
اوج و حضیض قلزم امکان شکافتیم
از ابرو مگو همه جا این گهرکم است
با هیچ کس نشاید از انسان طرف شدن
شمشیر انتقام ضعیفان تنک دم است
گر وارسی به نشئه اقبال بیخودی
رنگ به گردش امده پیمانه جم است
از حیرت حقیقت خلوت سرای انس
تا حلقه برون در، اغوش محرم است
بگذشت عمر و اشک گرفته ست دامنش
بر بال صبر عقده همین گرد شبنم است
زین بار انفعال که در نام زندگی ست
 بیدل نگینم ابله دوش خاتم است 
شوکت شاهی ام از فیض جنون در قدم است
چشم زخمی نرسد ابله هم جام جم است
تاب الفت نتوان یافت به سررشته عمر
صبح وحشت زده را جوش نفس گرد رم است
کفر و دین در گره پیچ و خم یکدگرند
ظلمت و نور چو ایینه و جوهر به هم است
ما جنون شیفتگان، امت اشفتگی ایم
وضع ما را به سر زلف پریشان قسم است
خوی معشوق ز ایینه عاشق دریاب
طینت برهمن از اتش سنگ صنم است
کینه در طبع ملایم نکند نشو و نما
فارغ از جوش غبار است زمینی که نم است
وحشی صید کمند دم سردی داربم
رشته گوهر شبنم نفس صبحدم است
چاک در جیب حیاتم ز تبسم مفکن
رگ این برگ گلم جاده راه عدم است
انقدر نیست درین عرصه نمایان گشتن
سر مویی اگر از خویش برایی علم است
مرگ شاید دل از اسباب هوس پردازد
ور نه در ملک نفس صافی ایینه کم است
رحم بر شبنم ما کن که درین عبرتگاه
اب گردیدن و از خود نگذشتن ستم است
دیده در خواب عدم هم مژه بر هم نزند
گر بداند که تماشا چه قدر مغتنم است
حسن بی مشق تأمل نگذشت از دل ما
صفحه حیرت ایینه عجب خوش قلم است
نفس صبح ز شبنم به تأ مل نرسید
رشته ی عمر ز اشکم به گره متهم است
می چکد سجده ز سیمای نمودم بیدل
شاهد حال من ایینه نقش قدم است
عمری ست به حیرت نفس سوخته رام است
این مستی اسوده، ندانم ز چه جام است
غافل مشو ای بیخبر از شورش این بحر
امد شد امواج نفس، مرگ پیام است
بیطاقت شوقیم و جبین داغ سجودی ست
بتخانه درین راه چه و کعبه کدام است
چون غنچه به هر عطسه بیجا مده از دست
زان گل، می بویی که به مینای مشام است
شبنم صفت از بسکه درین باغ ضعیفیم
بر طایر ما بوی گلی پیچش دام است
ما بی بصران، ناز معارف، چه فروشیم
نور نظر شب پره ها، ظلمت شام است
از چاک دل و داغ جگر چاره ندارد
ان کس که به عالم چو نگین طالب نام است
هرچند همه شعله تراود زلب شمع
در مکتب ما صاحب یک مصرع خام است
بیتاب فنا ان همه کوشش نپسندد
اسودگی از جاده بسمل دو سه گام است
گردون نه همین سنگ به مینای دل انداخت
ان رنگ که نشکست در بن باغ کدام است
بیدل اگر اگه شوی از علم خموشی
تحصیل کمال تو، به یک حرف تمام است
اگر می نیست جمعیت کدام است
کمند وحدت اینجا دور جام است
چو ساغر در محیط می کشیها
ز موج باده قلابم به کام است
دو عالم در نمک خفت از غبارم
هنوزم شور مستی ناتمام است
اگر بی دستگاهم غم ندارم
چو هندویم سیه بختی غلام است
ز بال افشانی ام قطع نظرکن
که صید من نگاه چشم دام است
من و میخانه دیدارکانجا
مژه تا بازگردد خط جام است
دل از هستی نمی چیند فروغی
نفس درکشور ایینه شام است
جهان زندان نومیدی ست اما
دمی کز خود برایی سیر بام است
درتن محفل به حکم شرع تسلیم
نفس گر می کشی چون می حرام است
به طبع اهل دنیا پختگی نیست
ثمر چندان که سرسبز است خام است
اسیری شهپر ازادی ماست
نگین دام ما را صید نام است
ز هستی تا عدم جهدی ندارد
ز مژگان تا به مژگان نیم گام است
به غفلت انقدر دوریم از دوست
که تا وصلش رسد اینجا پیام است
زبیدل جرأت جولان مجوبید
چو موج این ناتوان پهلو خرام است
چشمی که ندارد نظری حلقه دام است
هرلب که سخن سنج نباشد لب بام است
بی جوهری از هرزه درایی ست زبان را
تیغی که به زنگار فرورفت نیام است
مغرورکمالی ز فلک شکوه چه لازم
کار تو هم از پختگی طبع تو خام است
ای شعله امید نفس سوخته تا چند
فرداست که پرواز تو فرسوده دام است
نومیدی ام از قید جهان شکوه ندارد
با دام و قفس طایر پرریخته رام است
کی صبح نقاب افکند از چهره که امشب
ایینه بخت سیهم درکف شام است
نی صبربه دل ماند ونه حیرت به نظرها
ای سیل دل وبرق نظراین چه خرام است
مستند اسیران خم وپیچ محبت
در حلقه گیسوی تو ذکر خط جام است
بگذر ز غنا تا نشوی دشمن احباب
اول سبق حاصل زرترک سلام است
گویند بهشت است همان راحت جاوید
جایی که به داغی نتپد دل چه مقام است
چشم تو نبسته است مگرگفت و شنودت
محو خودی ای بیخبر افسانه کدام است
بیدل به گمان محو یقینم چه توان کرد
کم فرصتی از وصل پرستان چه پیام است
ستم شریک من یاس خوشدن ستم است
حریف عذر هزار ارزو شدن ستم است
دلی ست در بغلت بو کن و تسلی باش
چو اهوان ز هوا نافه جو شدن ستم است
مرا به حیرت ایینه رحم می اید
طرف به این همه زشت و نکو شدن ستم است
فنا نگشته ز تنزیه شرم باید داشت
به رنگ بال نیفشانده بو شدن ستم است
ز حرص ذلت حاجت به هیچ در مبرید
به شرم تشنه لب ابرو شدن ستم است
ز بس گداخته ام از نظر نهان شده ام
هنوزپیش میان تو مو شدن ستم است
به سجده خاک شو و محو یک تیمم باش
عرق فروش دوام وضو شدن ستم است
دل اب می شود از نام وصل خاموشم
ادب پیام حدیث مگو شدن ستم است
به کارگاه عناصر دماغ می سوزم
چراع خیره سر چارسو شدن ستم است
به هجر زنده ام ایینه پیش من مگذار
جدا ز یار به خود روبه رو شدن ستم است
ز خویش درنگذشته ست هیچکس بیدل
به وهم دور مرو برمن اوشدن ستم است
چون سایه بس که کلفت غفلت سرشت ماست
بخت سیاه نامه اعمال زشت ماست
گرد ون به فکر افت ماکم فتاده است
مانند خم، همیشه، سرما و خشت ماست
چون غنچه درکمین بهاری نشسته ایم
چاکی اگر دمد زگریبان بهشت ماست
در سینه دل به ضبط نفس اب کرده ایم
ناقوس از ستم زده های کنشت ماست
سودای طره ات ز سر ما نمی رود
چون شعله دوددل رقم سرنوشت ماست
تهمت مبند بیهده بر دوش وهم غیر
خار وگل بساط جهان خوب و زشت ماست
اشکی ز الفت مژه دل برگرفته ایم
هر دانه ای که ریشه ندارد زکشت ماست
پوشیده نیست جوهر نظاره مشربان
ایینه لختی ازدل حیرت سرشت ماست
بیدل بنای ریخته درد الفتیم
گرد جفا و داغ الم خاک و خشت ماست
شعله ها در گرم جوشی، داغ اه سرد ماست
نغمه هم حسرت غبار ناله های درد ماست
خاک تمکین اشیان حیرت ان جلوه ایم
لنگر دامان چندین دشت وحشت گردماست
حال دل صد گل ز چاک سینه ما روشن است
صد سحر بوی جگر در رهن اه سرد ماست
بسکه در دل مهره شوق سویدا چیده ایم
ازکواکب چرخ هم داغ بساط نردماست
عضوعضوماجراحت زار حسرتهای اوست
هر دلی کز باد الفت خون شود همدرد ماست
افتابی در سواد یأس غربت گو مباش
خاک بر سریختن، صبح دل شبگرد ماست
مشت خاشاکی ز دشت ناکسی گل کرده ایم
حسرت برق، ابیار طبع غم پرورد ماست
دام هستی نیست زنجیری که نتوان پاره کرد
اینقدر افسردگی از همت نامرد ماست
سایه مژگان همان بر دیده ها پبنده است
انچه نتوان ریختن جز بر سر ما گرد ماست
با غبار وهمی از هستی قناعت کرده ایم
خاک باد اورده ی ماگنج باداورد ماست
تا کجا خواهی عیار دفتر مجنون گرفت
نُه سپهر بی سر وپا نسخه یک فرد ماست
پرتوشمع است بیدل خلعت زرین شب
بزم سودا، فرش اگر دارد، ز رنگ زرد ماست
طوق چون فاخته، شیرازه مشت پر ماست
حلقه دود، کمند کف خاکستر ماست
همچو خاک اینه صورت اُفتادگی ام
گرد نقش قدم راهروان جوهر ماست
بسکه چون تیر گذشت از بر ما عیش شباب
محو خمیاز چو اغوش کمان پیکر ماست
شوق غارت زده انجمن دیداریم
هرکجا اینه ای خون شده چشم تر ماست
عجز، ایینه واماندگی ما نشود
طایر شوخی رنگیم و شکستن پر ماست
مست شوقیم، درین دشت، ز سرگردانی
گردبادیم و همین گردش سر ساغر ماست
کوتهی نیست، پریشانی ما را چون زلف
سایه طالع اشفته ز مو بر سر ماست
اسمان گرم طواف دل ما می گردد
مرکز دور محیط اب رخ گوهر ماست
از دلیران جنون تاز بساط یاسیم
قطع امید دو عالم برش خنجر ماست
راحت شمع به انداز گداز است اینجا
هرقدر پیکر ما اب شود بستر ماست
ما به یک صفحه ز صد نسخه فراغت داپم
دل اشفته اگر جمع شود دقتر ماست
بسکه داریم درین باغ کدورت بیدل
لاله سان اینه زنگارنشین در بر ماست
ای غره اقبال سرانجام تو شوم است
مرگت به ته بال هما سایه بوم است
چون پیر شدی از امل پوچ حیاکن
یکسر خط تقویم کهن ننگ رقوم است
این جمله دلایل که ز تحقیق توگل کرد
در خانه خورشید چراغان نجوم است
ای دعوی علم و عمل افسون حجابت
گرد تب وتاب نفس است این چه علوم است
طبع تو اگر ممتحن نیک و بد افتد
غیر از دهن مار جهان جمله سموم است
بی وضع ملایم نتوان بست ره ظلم
دیوار و در خانه زنبور ز موم است
دل با دوجهان تشنگی حرص چه سازد
بریک چه بی اب ز صد دلو هجوم است
از عاریت هرچه بود، عارگزینید
مسرور امانات جهول است و ظلوم است
بیدل تو جنونی کن و زین ورطه به در زن
عالم همه زندانی تقلید و رسوم است
امروزکه امید به کوی تو مقیم است
گر بال گشایم دل پرواز دو نیم است
نتوان ز سرم برد هوای دم تیغت
این غنچه گره بسته امید نسیم است
شد حاجت ما پرده برانداز غنایت
سایل همه جا اینه رازکریم است
فیض نظرکیست که درگلشن امکان
هر برگ گل امروزکف دست کلیم است
جزکاهش جان نیست ز همصحبت سرکش
گریان بود ان موم که با شعله ندیم است
بر صاف ضمیران بود اشوب حوادث
صد موج کشاکش به سر در یتیم است
پیوسته پر اواز بودکاسه خالی
پرگویی ابله اثر طبع سقیم است
اسوده دلی الفت یأس است وگرنه
امید هم اینجا چه کم اززحمت بیم است
حیران طلب مایه تمییز ندارد
در چشم گدا ششجهت اثارکریم است
بی رنگی گلشن نشود همسفرگل
ایینه ز خود می رود و جلوه مقیم است
بیدل ز جگرسوختگی چاره ندارم
با داغ مرا لاله صفت عهد قدیم است
طبعی که امیدش اثر اماده بیم است
گر خود همه فردوس بود ننگ جحیم است
بر طینت ازاد شکستی نتوان بست
بی رنگی این شیشه ز افات سلیم است
در دهر نه تنها من و تو بسمل یأسیم
گر بازشکافی دل هر ذره دو نیم است
صد زخم دل ایجادکن ازکاوش حسرت
چون سکه گرت چشم هوس بر زر و سیم است
بی سعی تأمل نتوان یافت صدایم
هشدارکه تار نفسم نبض سقیم است
انجاکه بود لعل توجانبخش تکلم
گوهر گره کیسه امید لئیم است
از ناله ما غیر ثبایت نتوان یافت
سایل نفسش صرف دعاهای کریم است
سیلاب به دریا چقدر گرد فروشد
ما تازه گناهیم و دعای تو قدیم است
اه از دل ما زحمت خاشاک هوس بر
روشنگری بحر، به تحریک نسیم است
تا بیخبرت مات نسازند برون تا
زبن خانه شطرنج که همسایه غنیم است
ما را نفس سرد سحر خیز جنون کرد
جز یأس چه زاید شب عشاق عقیم است
بیدل به اشارات فنا راه نبردی
عمری ست که گفتیم نظیر تو عدیم است
این انجمن چو شمع مپندار جای ماست
هر اشک در چکیدنش اواز پای ماست
جان می دهیم و عشرت موهوم می خریم
چون گل همان تبسم ما خونبهای ماست
روشن نکرده ایم چو شبنم درین بساط
غیر از عرق که اینه مدعای ماست
طرح چه ابرو فکند قطره ازگهر
ما رفته ایم و ابله پا به جای ماست
دامن فشانتر ازکف دست تجردیم
رنگی که جز شکست نبندد حنای ماست
ویرانی دل این همه تعمیر داشته ست
نه اسمان غبار شکست بنای ماست
دراتش افکنند و ننالیم چون سپند
خودداری که عقده بال صدای ماست
در قید جسم، ساز سلامت چه ممکن است
این خاک سخت تشنه اب بقای ماست
از فقر سر متاب کز اسباب اعتبار
کس انچه در خیال ندارد برای ماست
پیشانیی که جز به در دل نسوده ایم
بر اسمان همان قدم عرش سای ماست
ایینه خودیم به هرجا دمیده ایم
این طرفه ترکه جلوه او رونمای ماست
بیدل عدم ترانه ناموس هستی ایم
بیرون پرده انچه نیابی نوای ماست
زندگی را شغل پرواز فنا جزوتن است
با نفس، سرمایه ای گر هست ازخود رفتن است
نبض امکان را که دارد شور چندین اضطراب
همچو تار ساز در دل هیچ و بر لب شیون است
بگذر از اندیشه یوسف که درکنعان ما
یا نسیم پیرهن یا جلوه ی پیراهن است
هیچکس سر برنیاورد ازگریبان عدم
شمع این پروانه از خاکستر خود روشن است
از فسون چشم بند عالم الفت مپرس
انکه فردا وعده ام داده ست امشب با من است
جزتعلق نیست مد وحشت تجرید هم
هرقدر از خود بر ایی رشته این سوزن است
نقش هستی جز غبار دقت نظاره نیست
ذره را ایینه ای گر هست چشم روزن است
بر جنون زن گر کند تنگی لباس عافیت
غنچه را بعد از پریشانی گریبان دامن است
غیر خاموشی دلیل عجز نتوان بافتن
شعله ما، تا زبان دارد سراپا گردن است
شوق ما را ای طلب پامال جمعیت مخواه
خون بسمل گر پریشان نقش بنددگلشن است
ان گرانسنگی که نتوان از رهش برداشتن
چون شرر خود را به یک چشم از نظر افکندن است
لاله سودایی ست بیدل ورنه در گلزار دهر
هرکجا داغی ست چشمش با دل ما روشن است
می روم از خو یش و حسرت گر م اشک افشاندن است
در رهت ما را چو مژگان گریه گرد دامن است
ما ضعیفان را اسیر ساز پروا زست و بس
رشته پای ط لب بال امید سوزن است
با زمین چون سایه همواریم و از خود می رویم
حیرت ایینه ما هم تسلی دشمن است
پیچ و تاب زلف دارد راه باریک سلوک
شانه سان ما را به مژگان قطع این ره کردن است
از امل جمعیت دل وقف غارت کرده ایم
ریشه گر افسون نخواند دانه ما خرمن است
هیچکس را نیست از دام رگ نخوت خلاص
سرو هم در لاف ازادی سراپا گردن است
در محیط حادثات دهر مانند حباب
از دم خاموشی ما شمع هستی روشن است
برندارد ننگ افسردن دل ازادگان
شعله بی تاب ما را ارمیدن مردن است
عمرها شد بر خط پرگار جولان می کنیم
رفتن ما امدن ها، امدن ها، رفتن است
دل چه امکان است بیرون اید از دام امل
مهره بیدل در حقیقت مار را جزو تن است
بسکه افت ما ضعیفان را حصار اهن است
چشم زخمی گر هجوم ارد دعای جوشن است
سینه چاکان می کنند از یکدگرکسب نشاط
از نسیم صبح شمع خانه گل روشن است
از حیا با چرب طبعان برنیاید هیچ کس
اب در هرجاکه دیدم زیردست روغن است
پیشکاران عجوز دهر یک سر غالبند
ان که ز مردان به مردی باج می گیرد زن است
اینقدر اسباب اوهامی که برهم چیده ایم
تا نفس بر خویش جنبیده است گرد دامن است
از نفس باید سراغ وحشت هستی گرفت
شعله ها را دود پیشاهنگ ساز رفتن است
تا خیالش را زتاریکی نیفزاید ملال
در شبستان سویدا شمع داغم روشن است
شیوه بیگانگی زین بیش نتوان برد پیش
با خود است ان جلوه را نازی که گویی با من است
کوشش تسلیم هم محمل به جایی می کشد
شمع ما را پای جولان سربه ره افکندن است
اتش کارت نخواهد انقدرگرمی فروخت
ای توهم خاک بر سرکز؟س بی دامن است
تا توانی ناله کن بیدل که درکیش جنون
خامشی صبح قیامت در نفس پروردن است
چون حباب ایینه مااز خموشی روشن است
لب به هم بستن چراغ عافیت را روغن است
یاد ازادی ست گلزار اسیران قفس
زندگی گر عشرتی دارد امید مردن است،
تیره روزان برنیایند از لباس عاجزی
همچوگیسو سایه را افتادگی جزو تن است
عیب پوشیهاست در سیر تجرد پیشگان
نقش پای سوزن ما بخیه پیراهن است
سر نمی تابم ز برق فتنه تا دارم دلی
موج اتش جوهرایینه داغ من است
اطلس افلاک بیش ازپرده چشمی نبود
چون نگه عریانی ام از تنگی پیراهن است
نیست از مشق ادب در فکر خویش افتادنم
غنچه تا سر درگریبان است پا در دامن است
واصلان را سرمه می باشد غبار حادثات
چشم ماهی از سواد موج دریا روشن است
لاله سان از عبرت حال دل پرخون مپرس
داغ چندین گلخنم ایینه دارگلشن است
حلقه گرداب غیر از پیچش امواج نیست
عقده کاری که من دارم هجوم ناخن است
ای زتیغ مرگ غافل برنفس چندین مناز
نیست جزنقش حباب ان سرکه موجش گردن است
همچو دریا بیدل از موج بزرگی دم مزن
پشت دست خود به دندان ندامت کندن است
کینه را در دامن دلهای سنگین مسکن است
هر کجا تخم شرردیدیم سنگش خرمن است
خاکساران، قاصد افتادگیهای همند
جاده را طومار نقش پا به منزل بردن است
با دل جمع از خراش سینه غافل نیستیم
غنچه سان در هر سرانگشتم نهان صدناخن است
بگذر از اسباب اگر اگاهی از ذوق فنا
چون شود منزل نمایان گرد راه افشاندن است
غفلت تحقیق بر ما تار و پود و هم بافت
ورنه در مهتاب احوال کتانها روشن است
بی لب او چون خیال غیر در دلهای صاف
شیشه ها را موج صهبا خار در پیراهن است
اتشی در جیب دل دزدیده ام کز سوز ان
مو بر اعضایم چو گلخن دود چشم روزن است
هیچ سودایی بتر از زحمت افلاس نیست
دست قدرت چون تهی شد با گریبان دشمن است
از وداع غنچه اغوش گل انشا کرده ایم
بی گریبانی تماشاگاه چندین دامن است
بیدل از چشم تحیرپیشگان نم خواستن
دامن ایینه بر امید اب افشردن است
دری از اسباب ما و من به حق پیوستن است
قطره را از خودگستن دل به دریا بستن است
سبحه من ناله را با عقد دل پیوستن است
همجو مژگان سجده ام چشم از دو عالم بستن است
تا توانی گاهگاهی بی تکلف زیستن
زین تعلقها که داری اندکی و ارستن است
با درشتان جز به ترک راستی صحبت مخواه
نقش را بی کج نهادی با نگین ننشستن است
عافیت احرامی عشاق، سعی نارساست
شعله ها را داغ گشتن نقش راحت بستن است
در گلستان خرام او، ز هر نقش عدم
رنگ و بوی گل کمین ساز ادای جستن است
الفت بعد از جدایی سخت محکم می شود
رشته را پیوند دشوار است تا نگسستن است
گر تامل محرم سامان این دریا شود
از تهی دستی گهر همچون حباب ابستن است
تاکی ای بیدرد دل را خوار خواهی دشتن
شیشه دری ه بر سنگش زدن نشکستن است
سعی بیدردان به باد هرزه گردی می رود
موج خو ن شو، ای نفس گر با دلت پیوستن است
همچو دریا بیدل اسان نیست کسب اعتبار
درخور امواج اینجا رو به ناخن خستن است
راحت جاوید عشاق از فضولی رستن است
سجده شکر نگه چشم از تماشا بستن است
چون خروش نغمه ای کزتار می اید برون
شوخی پرواز ما ازبال انسو جستن است
از کشاکش نیست ایمن یک نفس، فرصت شمار
کار ریگ شیشه ساعت ز پا ننشستن است
نشئه ازادیی دارد غرور عاشقان
ناله را گرد نکشی از قید هستی رستن است
تا چه زاید صبحدم کامشب به بزم نوبهار
غنچه چون مینای می از خون عیش ابستن است
شرمی از ازار دلها کن که در ملک وفا
بهرناموس مروت رنگ هم نشکستن است
از مکافات عمل ایمن نباید زیستن
سربریدن های ناخن عبرت دل خستن است
همچو اشک از انفعال دستگاه ما و من
اب باید شدکه اخر دستی ازخود شستن است
تا توان زین انجمن کام تماشا یافتن
همچو شمع اجزای ما را با نگه پیوستن است
زانقلاب دهر بیدل کارم از طاقت گذشت
بعد از این از سخت جانی سنگ بر دل بستن است
ای کعبه جو یقینی اگرکار بستن است
احرام بستنت همه زنار بستن است
گر محرمی علم نفرازی یه حرف پوچ
این پنبه پرچمی ست که بر دار بستن است
باید به خون هر دو جهان دست شستنت
مشاطه گر حنا به کف یار بستن است
چون سایه عالمی ست به زیر نگین ما
گر سر به دوش جبهه هموار بستن است
عبرت زکارگاه عمل موج می زد
ساز شکسته را چقدر تار بستن است
منگر به لفظ و معنی ام ازکم بضاعتی
تنگی برای قیافه تکرار بستن است
ای صرصر انتظار چراغان اعتبار
درهاگشوده ای که به یک بار بستن است
سست است بار قافله عافیت هنوز
پر بسته ایم نوبت منقار بستن است
پر نامجو مباش که نقش نگین عجز
پیشانی شکسته به دیوار بستن است
در خاکدان دهر مچین دستگاه ناز
گر بر سر مزار چه دستار بستن است
بیدل مباش غره تحصیل مدعا
در مزرعی که خوشه همان بار بستن است
زندگانی در جگرخار است و در پا سوزن است
تا نفس باقی ست در پیراهن ما سوزن است
سر به صد کسوت فروبردیم و عریانی بجاست
وضع رسوایی که ما داریم گویا سوزن است
ماجرای اشک و مژگان تا کجا گیرد قرار
ما سراسر ابله، عالم سراپا سوزن است
می کشد سررشته کار غرور اخر به عجز
گر همه امروز شمشیر است، فردا سوزن است
زحمت تدبیر بیش از کلفت واماندگی ست
زخم خار این بیابان را مداوا سوزن است
جامه ازادی اسان نیست بر خود دوختن
سرو را زین ارزو در جمله اعضا سوزن است
ناتوانان ناگزیر الفت یکدیگرند
بی تکلف رشته را گر هست همتا سوزن است
طبع سرکش از ضعیفی ساتر احوال ماست
خنجر قاتل همان در لاغریها سوزن است
خلقی از وضع جنون ما به عبرت دوخت چشم
هر کجا گل می کند عریانی ما سوزن است
ترک هستی گیر و بیرون ا، ز تشویش امل
ورنه یکسر رشته باید تافتن تا سوزن است
لاف ازادی ست بیدل تهمت وارستگان
شوخی نام تجرد بر مسیحا سوزن است
خنده ام صبحی به صد چاکِ گریبان اشناست
گریه سیلابی به چندین دشت و دامان اشناست
سایه ام را می توان چون زلفِ خوبان شانه کرد
بس که طبعِ من به صد فکرِ پریشان اشناست
دستم از دل برنمی دارد گدازِ ارزو
سیل عمری شد که با این خانه ویران اشناست
از فسون ناصحان بر خویش می لرزم چو اب
یک تن عریان من با صد زمستان اشناست
جورِ حسن و صبرِ عاشق توأم یکدیگرند
با خدنگِ او دل من همچو پیکان اشناست
دورگردِ وصلم اما در تماشاگاهِ شوق
با دلم تیرِ نگاهش تا به مژگان اشناست
نیستم اگه چه گل می چینم از باغِ جنون
این قدر دانم که دستم با گریبان اشناست
هیچکس در بارگاهِ اگهی مردود نیست
صافیِ ایینه با گبر و مسلمان اشناست
غرقِ دل شو تا به اسرارِ حقیقت وارسی
قعرِ این دریا همین با غوطه خواران اشناست
ما جنون کاران ز طاقت یک قلم بیگانه ایم
سخت جانی با دلِ صبرازمایان اشناست
بزم وصل و هستیِ عاشق خیالی بیش نیست
قطره دست از خود بشو، هرچند توفان اشناست
بیدل این محفل نهان در گریه شمع است و بس
داغِ ان زخمم که با لب های خندان اشناست
عجز بینش با تعلقهای امکان اشناست
اشک ما تا چشم نگشودن به مژگان اشناست
امتحانگاه حوادث بزم افلاس است و بس
سرد و گرم دهر با اغوش عریان اشناست
گرد ما ننشست جز در دامن زلف بتان
هر کجا بینی پریشان با پریشان اشناست
هیچکس کام امید از اهل دنیا برنداشت
طالع ما هم به وضع این عزیزان اشناست
غیر عبرت هیچ نتوان خواند از اوضاع دهر
یارب این طومار حیرت با چه عنوان اشناست
در چنین بزمی که سازش پرده بیگانگی ست
مفت الفتها اگر مژگان به مژگان اشناست
اشکم از مژگان چکید و رنگ اظهاری نبست
این گهر در خاک هم با قعر عمان اشناست
سوختن، خاشاک را هم رنگ اتش می کند
هرقدر بیگانه ایم از خویش جانان اشناست
هر کجا بی خانمانی هست صید زلف اوست
این کمند ناز با شام غریبان اشناست
گرد خط در دور حسنش ابر عالمگیرشد
طالع موری که با دست سلیمان اشناست
در رهش پای طلب بیگانه دامان صبر
در غمش دست ندامت با گریبان اشناست
بی ندامت نیست اسباب نشاط این چمن
گل هم ازشبنم کف دستی به دندان اشناست
شمع گو در دیده ام دکان رعنایی مچین
کاین دل پر داغ با چندین چراغان اشناست
بیدل از چشم تحیر مشربم غافل مباش
هرکجا حسنی است با ایینه داران اشناست
زندگی تمهید اسباب فناست
ما و من افسانه خواب فناست
غافلان تا چند سودای غرور
جنس این دکان همه باب فناست
مست ومخمورخیال ازخود روید
ششجهت یک عالم اب فناست
اینکه امواج نفس نامیدهم
چون به خود پیچیده گرداب فناست
خاک دیر و کعبه ام منظور نیست
اشک ما را سجده محراب فناست
خواه هستی واشمر خواهی عدم
نغمه ها در رهن مضراب فناست
هر چه از دنیا و عقبا بشنوی
حرف نامفهوم القاب فناست
انچه زین دریا نمی اید به دست
گوهر تحقیق ناباب فناست
دورگردون یک دو دم میدان کشید
عمر، شاگرد رسن تاب فناست
ما نفس سرمایگان پر بسملیم
پرفشانی عذر بیتاب فناست
تا ابد، از نیستی نتوان گذشت
خاک این وادی گل از اب فناست
بیدل از طور جنون غافل مباش
خاک بر سر کردن اداب فناست
خودگدازی نم کیفیت صهبای من است
خالی از خویش شدن صورت مینای من است
عبرتم، سیر سراغم همه جا نتوان کردن
چشم بر خاک نظر دوخته، جویای من است
سازگم گشته گی ام، این همه توفان دارد
شور افاق، صدای پر عنقای من است
همچو داغ از جگر سوختگان می جوشم
شعله هرجامژه ای گرم کند جای من است
نتوان با همه وحشت ز سر دردگذشت
فال اشکی که زند ابله در پای من است
فرصت رفته به سعی املم می خندد
چشمکِ برق همان ابروی ایمای من است
تخم اشکی به کف پای کسی خواهم ریخت
ارزو مژده دِهِ اوج ثریای من است
اگر این است سر و برگ نمود هستی
داغ امروز من، ایینه فردای من است
سجده محمل کش صد قافله عجز است اینجا
اشک بی پا و سرم، در سر من پای من است
نیستم جرعه کش درد کدورت بیدل
چون گهر صافی دل باده مینای من است
بحر رازم پیچ و تاب فکرگرداب من است
شوخی طبع رسا امواج بیتاب من است
صاف معنی کرد مستغنی ز درد صورتم
چون بط می باطن من عالم اب من است
شور شوقم پرده اهنگ ساز بیخودیست
ناله من چون سپند افسانه خواب من است
در صفای حیرتم محو است نقش کاینات
این کتان گمگشته اغوش مهتاب من است
تاکمان وحشتم در قبضه وارستگی ست
دورگردیها ز مردم تیر پرتاب من است
جبهه ام فرش سجود اهل تسلیم است و بس
قامتی در هرکجا خم گشت محراب من است
گوشه امنی ز چشم بسته دارم چون حباب
گرنظروامی کنم بر خویش سیلاب من است
گشت اظهار هنر بی ابروییهای من
جوهرم چون اینه رنگ ته اب من است
جامی از خمخانه عرفان به دست اورده ام
صاف گردیدن ز هستی باده ناب من است
غفلتم بیدل عیار امتحان هوشهاست
همچو محمل دام خواب دیگرن خواب من است
بزم گردون صبح خیز ازگرد بیتاب من است
نور این ایینه مینا ز سیماب من است
یک جهان ضبط نفس دارد به خود پیچیدنم
رشته موهوم هستی تشنه ناب من است
تا تغافل دارم از وضع جهان اسوده ام
چشم پوشیدن بساط ارایی خواب من است
درخور وارستگی مسندطراز عزتم
بال پروازم چو قمری فرش سنجاب من است
موبه مویم چشمه برق تجلیهای اوست
طور اگر اتش فروزدکرم شبتاب من است
از مزاج گوهرم شوخی نمی بالد به خویش
موج عمری شد به توفان برده اب من است
جوش دردی کوکه هنگ اثر پیداکنم
رشته قانون اهم، یأس مضراب من است
محو شوقم از غم اسباب راحت فارغم
صافی ایینه حیرت شکر خواب من است
می برد جذب خرامت چون غبار از جا مرا
جلوه ای از چین دامان تو قلاب من است
عمرها شد زین شبستان انتخابی می زنم
هرکجا حیرانیی گل کرد مهتاب من است
هر طرف پر می زند نظاره حیرت خفته است
عالم ایینه ام، همواری اسباب من است
از قماش خامشی بیدل دکانی چیدم
هرچه غیر از خودفروشیها بود باب من است
شوق دیدارم و در چشم کسان راه من است
هرکجاگرد نگاهی ست کمینگاه من است
داغ تأثیر وفایم که به ان افسردن
جگر بی اثری سوخته اه من است
عجز رنگم به فلک ناز همایی دارد
کهکشان سایه اقبال پر کاه من است
حیرتم ابله پا کرد که چون موج گهر
هر ط رف گام نهد دل به سر راه من است
حرف نیرنگ مپرسید که چون شمع خموش
رفته ام از خود و واماندگی افواه من است
بوی هستی کلف اندود غبارم دارد
صافی اینه ام از نفس اکراه من است
در غم و عیش تفاوت نگرفتم که چو شمع
خنده وگریه همان اتش جانکاه من است
محو نسیانکده عالم گمگشتگی ام
هرکه ازخود به تغافل زند اگاه من است
موج گوهر سر مویی به بلندی نرسید
شوخی چین، خجل از دامن کوتاه من است
بیدل ان به که دود ریبشه من در دل خاک
ورنه چون تاک هزار ابله در راه من است
زلف اشفته سری موجه د ربای من است
تار قانون جنون جاده صحرای من است
برق شمعی ست که در خرمن من می سوزد
سنگ گردی ست که در دامن مینای من است
لاله دشت جنونم ز جگرسوختگی
داغ برگی ز گلستان سویدای من است
بسمل شوقم و از شرم نگاه قاتل
همچو خون در جگر رنگ تپش های من است
عجز هم بی طلبی نیست که چون ریگ روان
صد جرس در گره ابله پای من است
چرخ اگر داد غبارم به هوا خرسندم
که جهان عرصه بالیدن اجزای من است
سیر بال و پر طاووس مکرر گردید
صفحه اتش زده ام، فصل تماشای من است
فیض دلگرمی اهی ست گل زندگی ام
شمع افسرده ام و شعله مسیحای من است
غنچه باغ جنون از دل من می خندد
داغ چون شبنم گل پنبه مینای من است
تردماغ چمن حسرت شمشیر توام
زخم بالیده چو گل ساغر صهبای من است
عمرها شد به در مشق کدورت زده ام
چین کلفت خطی ز صفحه سیمای من است
ذره ام لیک به جولان هوایش بیدل
قسم بی سر و پایی به سر و پای من است
نیک و بد این مرحله خاکش به کمین است
چشمی که به پا دوخته باشی همه بین است
بی غنچه گلی سر نزد از گلشن امکان
اینجاست که چین مایه ایجاد جبین است
برخیز ز خاک سیه مزرع هستی
جایی که نفس اینه کارد چه زمین است
چون صبح جنونی کن و از خو برون تاز
از چاک گریبان گل دامان تو چین است
بر صور مناز از دهل و کوس تجمل
ای پشه بم و زیرکمال تو طنین است
این است اگر کر و فر طاق و سرایت
بنیاد غبار به هوا رفته متین است
ای اینه از ما مطلب عرض مکرر
تمثال ضعیفان نفس باز پسین است
ای شمع عنان نگه هرزه نگهدار
تا چشم تو باز است جهان خانه زین است
زان جلوه گذشتیم و به خود هم نرسیدیم
ما را چه گنه خاصیت عجز همین است
دل نیز گره شد به خم ابروی نازش
در طاق تغافل همه نقاشی چین است
در وصل به اظهار مکش ننگ فضولی
با بوسه حضور لب خاموش قرین است
رندان مشکیبید ز معشوقه فربه
کاین شکل دلاوبز سراپاش سرین است
شور تپش از ما به فنا هم نتوان برد
خاکستر منصور مزاجان نمکین است
بیدل کم سرمایه عزلت نپسندی
از پای به دامان تو نامت به نگین است
دارم ز نفس ناله که جلاد من این است
در وحشتم از عمرکه صیاد من این است
برداشته چون بو روان دانه اشکی
اواره دشت تپشم، زاد من این است
مدهوش تغالکده ابروی یارم
جامی که مرا می برد از یاد من این است
چون صبح به گرد رم فرصت نفسم سوخت
ان سرمه که شد رهزن فریاد من این است
سنگی به جگر بسته ام از سختی ایام
ایینه ام و جوهر فولاد من این است
هم صحبت.بخت سیه از فکر بلندم
در باغ هوس سایه شمشاد من این است
چشمی نشد ایینه کیفیت رنگم
شخص سخنم، صورت بنیاد من این است
دارم به دل از هستی موهوم غباری
ای سیل بیا خانه اباد من این است
هر ناله، به رنگ دگرم، می برد از خویش
در مکتب غم، سیلی استاد من این است
دست مژه برداشتنم، عرض تمناست
حیرت زده ام شوخی فریاد من این است
از الفت دل چاره ندارم چه توان کرد
دام و قفس طایر ازاد من این است
با هر نفسم لخت دلی می رود از خوبش
جان می کنم. و تیشه فرهاد من این است
هر حرف که اید بسه لبم نام تو باشد
از نسخه هستی، سبق یاد من این است
گردی شوم وگوشه دامان تو گیرم
گر بخت به فریاد رسد داد من این است
چون اشک ز سرگشتی ام نیست رهایی
بیدل چه کنم نشئه ایجاد من این است
خامش نفسم شوخی اهنگ من این است
سر جوش بهار ادبم رنگ من این است
عمری ست گرفتار خم پیکر عجزم
تا بال وپرنغمه شوم چنگ من این است
بیتاب هواسنجی عمرم چه توان کرد
میزان خیال نفسم سنگ من این است
خمیازه ام ارایش پیمانه هستی ست
چون صبح خمارم مشکن رنگ من این است
موج می و ارایش گوهر چه خیال است
ناموس جهان تپشم ننگ من این است
نه ذوق هنر دارم و نه محوکمالم
مجنون توام دانش و فرهنگ من این است
با هرکه طرف گشته ام ارایش اویم
ایینه ام و خاصیت جنگ من این است
ظلم است رفیقان ز دل خسته گذشتن
گر ابله دارد قدم لنگ من این است
نامحرم ان جلوه ام از بیدلی خویش
ایینه ندارم چه کنم زنگ من این است
زین سال و ماه فرصت کارت منزه است
مژگان دمی که سایه کند روز بیگه است
تا کی غرور چیدن و واچیدن هوس
در خانه این بساط که افکنده ای ته است
سعی نفس چو شمع به پستی ست رهبرت
چندانکه ریسمان تو دارد اثر چه است
بی وهم پیش و پس گذر، ای قاصد عدم
خواهی دچار امن شد ایینه در ره است
فرصت کجاست تا غم سود و زیان کشی
این ما و من چو عمر شرر مرگ ناگه است
اقبال مردکار مکافات ظلم نیست
زنن فتنه گر تو غافلی ادبار اگه است
افسون جاه می کشد اخر به خسّتت
چون استین درازکنی دست کوته است
انکار عاجزان مکن ای طالب کمال
در ناخن هلال کلید در مه است
از معنی دعای بت و برهمن مپرس
این رام رام نیست همان الله الله است
بیدل تأملی که درین بزم شیشه را
یکسر صدای ریختن اشک قهقه است
ز غصه چاره ندارد دلی که اگاه است
فروغ گوهر بینش چو شمع جانکاه است
کجا بریم ز راهت شکسته بالی عجز
ز خویش نیز اگر رفته ایم افواه است
ثبات رنگ نکردم ذخیره اوهام
چو غنچه درگرهم گرد وحشت اه است
قسم به طاق بلند کمان بیدادت
که چون نفس به دلم ناوک ترا راه است
به هستی تو امید است نیستیها را
که گفته اند اگر هیچ نیست الله است
ز رنگ زرد به سامان سوختن علمیم
چراغ شعله ما را فتیله کاه است
چگونه عمر اقامت کند به راه نفس
گره نمی خورد این رشته بسکه کوتاه است
فریب ساغر هستی مخور که چون گرداب
به جیب خویش اگر سر فرو بری چاه است
به غیر ضبط نفس ساز استقامت کو
مراکه شمع صفت مغز استخوان اه است
به عالمی که تو باشی کجاست هستی ما
کتان غبار خیال قلمرو ماه است
به ناامیدی ما رحمی ای دلیل امید
که هیچ جا نرسیدیم و روز بیگاه است
چسان به دوش اجابت رسانمش بیدل
که از ضعیفی من دست ناله کوتاه است
تپیدن دل عشاق محوکسوت اه است
به حال شورش دریا زبان موج گواه است
ز برق حادثه ارام نیست معتبران را
درتن قلمرو شطرنج کشت بر سر شاه است
به حسن قامت رعنا مباد غره برایی
هزار سدره درین باغ پایمال گیاه است
بر اهل عجز حصار است پیچ و تاب حوادث
چوگردبادکه تخت روان هر پرکاه است
صفای دل نتوان خواست از محبت دنیا
که در شمردن زر، دست زرشمار، سیاه است
به غیر ترک تماشا مخواه نشئه راحت
هجوم خواب به چشمت شکست رنگ نگاه است
قبول خاطر نیک و بد است وضع ملایم
که اب را به دل تیغ و چشم اینه راه است
به درد عشق قناعت کن از تجمل امکان
دل شکسته در این انجمن شکست کلاه است
مپرس از طلب نارسای سوخته جانان
چو شمع منزل ما داغ و جاده، شعله اه است
به دل نهفته نماند خیال شوکت حسنی
که در شکستن رنگ منش غبار سپاه است
ز سیر گلشن دل پا مکش که داغ تمنا
در انتطار به چندین امید چشم به راه است
به هرطرف چه خیال است سرکشیدن بیدل
پر شکسته همان اشیان عجز پناه است
افت سر و برگ هوس ارایی جاه است
سر باختن شمع ز سامان کلاه است
غافل مشو از فیض سیه روزی عشاق
نیل شب ما غازه کش چهره ماه است
با حسن تو اسان نتوان گشت مقابل
حیرت چقدر اینه را پشت و پناه است
یک چشم تر اورده ام از قلزم حیرت
این کشتی ایینه پر از جنس نگاه است
افسوس که در غنچه و بو فرق نکردم
دل رفت و من دلشده پنداشتم اه است
تا هست نفس رنگ به رویم نتوان یافت
تحریک هوا بال و پر وحشت کاه است
کو خجلت عصیان که محیط کرمش را
ارایش موج، از عرق شرم گناه است
زان جلوه به خود ساخت جهانی چه توان کرد
شب پرتو خورشید در ایینه ماه است
جزسازنفس غفلت دل را سببی نیست
این خانه چو داغ از اثر دود سیاه است
انجاکه تکبرمنشان ناز فروشند
ماییم و شکستی که سزاوارکلاه است
هرچند جهان وسعت یک گام ندارد
اما اگر از خویش برایی همه راه است
زندان جسد منظر قرب صمدی نیست
معراج خیالی تو و ره در بن چاه است
از جلوه کسی ننگ تغافل نپسندد
بیدل مژه بر هم زدنت عجز نگاه است
خاک نمیم، ما را، کی فکر عجز و جاه است
گرد شکسته ما بر فرق ماکلاه است
عشق غیورا ز ما چیزی نخواست جزعجز
سازگدایی اینجا منظور پادشاه است
خیر و شری که دارند بر فضل واگذارید
هرچند امید عفو است درکیش ماگناه است
با عشق غیرتسلیم دیگر چه سرکندکس
در افتاب محشر بی سایگی پناه است
دل گر نشان نمی داد هستی چه داشت در بار
تمثال بی اثر را ایینه دستگاه است
ای شمع چند خواهی مغرور ناز بودن
این گردن بلندت سر درکنار چاه است
جهد ضعیف ما را تسلیم می شناسد
هرچند پا نداریم چون سبحه سر به راه است
خاک مرا مخواهید پامال ناامیدی
با هر سیاهکاری در سرمه ام نگاه است
شستن مگربخواند مضمون سرنوشتم
نامی که من ندارم در نامه سیاه است
شادم که فطرتم نیست تریاکی تعین
وهمی که می فروشم بنگ است وگاهگاه است
بیدل دلیل عجز است شبنم طرازی صبح
از سعی بی پر و بال اشکم گداز اه است
دل را ز نگه دام هوس بر سر راه است
در مزرع غم ریشه این دانه نگاه است
بی درد نجوشد نفس از سینه عاش
موجی که ززن بحر دمد شعله اه است
این دشت زیارتکده منظره کیست
تا ذره همان دیده امید به راه است
غیر از دل اشفته به عالم نتوان یافت
این بزم مگر حلقه ان زلف سیاه است
از صفحه دل نقش کدورت نتوان شست
گردون به حقیقت گره تار نگاه است
بر اهل هوس ظلم بود باده پرستی
عمری ست کلف جوهر ایینه ماه است
تنگ است به رباب نظر وسعت امکان
این بیخبران را لب ساغر لب چاه است
این عقل که دارد سر پر نخوت شاهان
شمعی ست که افسرده فانوس کلاه است
مشکل که شود وحشی ما رام تعلق
در خانه دل نیز نقس مرده راه است
درکیش حیاپیشگی ا م شوخی اظهار
هرچند درایینه خویش است نگاه است
بی عشق محال ست بود رونق هستی
بی جلوه خورشید جهان نامه سیاه است
داغم اگر از دود کشد شعله اهی
چشمی ست که بر روی کسی گرم نگاه است
ایینه ام و طاقت دیدار ندارم
این باده ندانم چقدر حوصله خواه است
بیدل نکندشعبه جان جلوه به چشمش
تا گرد جسد اینه دار سر راه است
سیر بهار این باغ از ما تمیز خواه است
اما کسی چه بیند ایینه بی نگاه است
در شبهه زار هستی تزویر می تراشیم
ابی که ما نداریم هرجاست زیر کاه است
گرد بنای عجز است زبر و بم تعین
تا پست شد نفس شد چون شد بلند اه ا ست
فقر و غنای هستی نامی ست هرزه مخروش
عمری ست بر زبانها درویش نیز شاه است
پرواز ارزوها ما را به خواری افکند
دودی که در سر ماست گر بشکند کلاه است
خواهی بر اسمان تاز، خواهی به خاک پرداز
ای گرد هرزه پرواز واماندگی پناه است
رنگی درین گلستان، مقبول مدعا نیست
مژگان گشودن اینجا دست ردّ نگاه است
انکار درد ظلم است از محرمان الفت
تا اه عقده دل واکرد واه واه است
زاهد تو هم برافروز شمع غرور طاعت
رحمت درین شبستان پروانه گناه است
جایی که حسن یکتا، دارد نقاب غیرت
ایینه داری ما حرف کتان و ماه است
با افتاب تابان این سایه ها چه سازند
جرم فنای ما را ان جلوه عذرخواه است
تا زندگی ست زین بزم چون شمع بایدت رفت
ای مرده ی اقامت منزل کحاست راه است
از نقش این دبستان تا سرنوشت انسان
هر نامه ای که خواندیم تحریر ان سیاه است
بیدل به هرچه پیچید دل غیر داغ کم دید
این محفل کدورت ایینه ای و اه است
عرق فشانی شبنم در این حدیقه گواه است
که هر طرف نگرد دیده انفعال نگاه است
حساب سایه و خورشید هیچ راست نیاید
متاع منتظران زنگ و حسن اینه خواه است
غبار دشت عدم را کدام فعل و چه طاعت
ز ما اگر همه اهنگ سجده است گناه است
به هرکجا اثر جلوه ات نقاب گشاید
حقیقت دو جهان ماجرای برق و گیاه است
ز حال مردم چشمم توان معاینه کردن
که در محیط غمت خانه حباب سیاه است
سراغ عافیتی نیست در قلمرو امکان
برای شعله ما درگذار خویش پناه است
طریق عالم عجزی سپرده ایم که انجا
سر غرور چو نقش قدم گل سر راه است
ز فقر شیفته جاه غیر مرگ چه فهمد
که شمع را سر و برگ نفس به بند کلاه است
کتان نه ایم ولیکن ز بار منت عشرت
بر ابگینه ما سنگ به ز پرتو ماه است
توان ز گردش رنگم به درد عشق رسیدن
دل گداخته ابی به زیر این پر کاه است
چو صبح در قفس زخم ارزوی تو دارم
تبسمی که غبار هزار قافله اه است
به محفلی که دهد سرمه ات صلای خموشی
خروش ساز قیامت صدای تار نگاه است
به خانمان نکشد ارزوی الفت بیدل
مثال وحشی ما را خیال اینه چاه است
گوهر دل ز سخن رنگ صفا باخته است
زنگ این اینه یکسر نفس ساخته است
مکش ای جلوه ز دل یک دونفس دامن ناز
که هنوز اینه تمثال تو نشناخته است
حسن خوبان که کتان مه تابان تواند
تا تو بی پرده نه ای پرده نینداخته است
جلوه ها مفت تو ای ناله چه فرصت طلبی ست
که نفس هم نفسی اینه پرداخته است
از قمار من و ما هیچ نبردیم افسوس
رنگ جنسی ست که نقدش همه جا باخته است
عجز ما ان سوی تسلیم گرو می تازد
سایه در جنگ سپر هم سپر انداخته است
هرزه بر خویش ننازی که درین بزم چو شمع
سر تسلیم همان گردن افراخته است
هر دو عالم چو نفس در جگرم سوخته اند
شعله وادی مجنون چه قدر تاخته است
پیش از ایجاد نفس قطع هوسها کردیم
صبح هستی دم تیغی به خیال اخته است
هیچ پرواز ز خاکستر خود بیرون نیست
بیدل این هفت فلک بیضه یک فاخته است
نه عشق سوخته و نه هوس گداخته است
چو صبح اینه ما نفس گداخته است
سلامت ارزوی وادی رحیل مباش
که عالمی به فسون جرس گداخته است
به خلق سبقت اسباب پختگی مفروش
که بیشتر ثمر پیشرس گداخته است
ز نقد داغ مکافات خویش اگه نیست
داغ شعله به این خوش که کس گداخته است
ز انفعال تهی نیست لذت دنیا
عسل مخواه که اینجا مگس گداخته است
غبار مشت پر ما نیاز دام کنید
که عمرها به هوای قفس گداخته است
ترحم است بران دل که گاه عرض و نیاز
ز بی نیازی فریادرس گداخته است
مگر شکست به فریاد دل رسد ور نه
درای محمل مقصد نفس گداخته است
طلسم هستیِ بیدل که محو حسرت اوست
چو ناله هیچ ندارد ز بس گداخته است
هرکجا وحشتی از اتشم افروخته است
برق در اول پرواز نفس سوخته است
چه خیال است دل از داغ تسلی گردد
اخگری چشم به خاکستر خود دوخته است
لاف را اینه پرداز محبت مکنید
به نفس هیچکس این شعله نیفروخته است
نتوان محرم تحقیق شد از علم و عمل
و ضعها ساخته و ما و من اموخته است
پاس اسرار محبت به هوس ناید راست
شمع بر قشقه و زنار چها سوخته است
ای نفس مایه دکانداری غلفت تا چند
اسمان جنس سلامت به تو نفروخته است
از قماش بد و نیک دو جهان بیخبریم
چون حیا پیرهن ما نظر دوخته است
ذره ایی نیست که خورشید نمایی نکند
گرد راهت چقدر اینه اندوخته است
گر نه بیدل سبق از مکتب مجنون دارد
اینقدر چاک گریبان زکه اموخته است
اتش وحشتم انجاکه برافروخته است
برق در اول پرواز، نفس سوخته است
چه خیال است دل از داغ، تسلی گردد
اخگرم چشم به خاکستر خود دوخته است
گفتگو اینه پرداز محبت نشود
به نفس هیچ کس این شعله نیفروخته است
از قماش بد و نیک دو جهان بیخبریم
چون حیا پیرهن ما نظر دوخته است
ذره ای نیست که خورشیدنمایی نکند
گرد راهت چه قدر اینه اندوخته است
نتوان محرم تحقیق شد از علم و عمل
وصفها ساخته وما ومن اموخته است
پاس اسرار محبت به هوس ناید راست
شمع بر قشقه وزنارچها سوخته است
ای نفس مایه، دکانداری هستی تا چند
اسمان جنس سلامت به تو نفروخته است
گرنه شاگرد جنون است دل بیدل ما
ابجد چاک گریبان زکه اموخته است
برروی ما چوصبح نه رنگی شکسته است
گردی ز دامن تپش دل نشسته است
بی افتاب وصل تو بخت سیاه ما
مانند سایه اینه زنگ بسته است
زاهد حذر ز مجلس مستان که موج می
صد توبه را به یک خم ابرو شکسته است
در بزمگاه عشق هوس را مجال نیست
تا شعله گرم جلوه شود دود جسته است
در خلوتی که حسن تو دارد غرور ناز
حیرت زچشم اینه بیرون نشسته است
نومیدی ام ز درد سر ارزو رهاند
اسوده ام که رشته سازم گسسته است
تا چند با درشتی عالم نساختن
این باغ را اگر ثمری هست خسته است
ازاد نیستی همه گر بی نشان شوی
عنقا هم اززبان خلایق نرسته است
ما لاف طاقت از مدد عجز می زنیم
پرواز ما چو رنگ به بال شکسته است
ازاد ظالم از اثر دستگاه اوست
بیدل به خون نشستن خنجرزدسته است
گلدسته نزاکت حسنت که بسته است
کز بار جلوه رنگ بهارت شکسته است
از ضعف انتظار تو در دیده ترم
سررشته نگاه چو مژگان گسسته است
هرگز نچیده ایم جز اشفتگی گلی
سنبل به باغ طالع ما دسته دسته است
بی جلوه تو ای چمن ارای انتظار
جوهر به چشم اینه مژگان شکسته است
از قطره تا محیط تسلی سراغ نیست
اسودگی زکشورما باربسته است
از سنگ برنیامده زندانی هواست
یارب شرار من به چه امید جسته است
رنگم چه ارزو شکند کز شکست دل
درگوش این شکسته صدایی نشسته است
بر ناخن هلال فلک پرحنا مبند
رنگینیش به خون جگرهای خسته است
بگذر ز دام وهم که گلدسته مراد
با رشته های طول امل کس نبسته است
عیش از جهان مخواه که چون ناله سپند
این مرغ درکمین رمیدن نشسته است
بیدل خموش باش که تا لب گشوده ای
فرصت به کسوت نفس از دام جسته است
الفت دل عمرها شد دست وپایم بسته است
قطره خونی ز سرتا پا حنایم بسته است
ارزو نگذشت حیف از قلزم نیرنگ حرص
ورنه عمری شد پلش دست دعایم بسته است
همچو صحرا با همه عریانی وازادگی
نقد چندین گنج درگنج ردایم بسته است
رفته ام زین انجمن چون شمع و داغ دل بجاست
حسرت دیدار چشمی بر قفایم بسته است
عبرتم محمل کش صد ابله واماندگی
هرکه رفتاری ندارد پا به پایم بسته است
زیر گردون برکدامین ارزو نازدکسی
تنگی این خانه درها بر هوایم بسته است
کاش ابرامی درین محمل به فریادم رسد
بی زبانیها در رزق گدایم بسته است
کو عرق تا تکمه ای چند ازگریبان واکنم
خجلت عریان تنی بند قبایم بسته است
الرحیل زندگی دیگرکه برگوشم زند
موی پیری پنبه بر ساز درایم بسته است
معنی موج گهر از حیرتم فهمیدنی ست
رفته ام از خویش ویادت دل به جایم بسته است
مصرع فکربلند بیدلم اما چه سود
بی دماغیهای فرصت نارسایم بسته است
پیر عقل از ما به درد نان مقدم رفته است
در فشار کوچه های گندم ادم رفته است
ای به عبرت رفتگان عالم موت و حیات
بگذرید از امد سوری که ماتم رفته است
بر حباب و موج نتوان چید دام اعتبار
هرچه می اید درین دریا فراهم رفته است
خلق در خاک انتظار صبح محشر می کشند
زندگی با مردگان در گور با هم رفته است
استقامت بی کرامت نیست در بنیاد مرد
شمع از خود رفته است اما ز جا کم رفته است
بعد چندی بر سر خود سایه ها خواهیم کرد
در بن دیوار پیری اندکی خم رفته است
دوستان هرگه به یاد اییم اشکی سر دهید
صبح ما زین باغ پرنومید شبنم رفته است
یار بی رحم از دل ما برندارد دست ناز
بر که نالیم از سر این داغ مرهم رفته است
کاش نومیدی چو خاک خشک بر بادم دهد
کز جبین بی سجودم جوهر نم رفته است
از ترحم تا مروت وز مدارا تا وفا
هرچه را کردم طلب دیدم ز عالم رفته است
بعد مردن کار با فضل است با اعمال نیست
هرکه زین خجلت سرا رفته ست بی غم رفته است
من که باشم تا به ذکر حق زبانم واشود؟
نام بیدل هم ز خجلت بر لبم کم رفته است
دوستان ظلمی به حال نامرادم رفته است
داشتم چیزی و من بودم ز یادم رفته است
بی نفس در ملک عبرت زندگانی کنم
خاک برجا مانده است امروز و بادم رفته است
قفل وسواس است چشم من درین عبرت سرا
همچو مژگان عمر دربست وگشادم رفته است
سیرگل نذر جنون بیدماغی کرده ام
پیش پیش رنگ و بوها اعتمادم رفته است
اینقدر یارب، نفس را باکه عزم سرکشی ست
فرصت کار تامل،در جهادم رفته است
با همه بیکاری از سرخاری ابرام حرص
چون قلم ناخن زانگشت زیادم رفته است
معنی ایجاد چون ماه نوم مجهول ماند
بسکه دیدم کهنگی از خط سوادم رفته است
تا سواد انتخاب معنی ام بیشک شود
مغز چندین نقطه در تدبیر صادم رفته است
نقش پای عافیت چون شمع پیدا می کنم
در پی این داغ شک شعله زادم رفته است
کس خربدار دل اگه درین بازار نیست
اه از عمری که در ننگ کسادم رفته است
بر خیال خلد بیدل زاهدان را نازهاست
لیک ازین غافل کزین ویرانه ادم رفته است
گر به سیر انجمن یا گشت گلشن رفته است
شمع ما هرسو همین یک سرزگردن رفته است
مزرعی چون کاغذ اتش زده گل کرده ایم
تا نظر بر دانه می دوزیم خرمن رفته است
کاشکی باکلفت افسردگی می ساخیم
بر بهار ما قیامت از شکفتن رفته است
انتظارت رنگ نم نگذاشت در چشم ترم
تا مقشر گشت این بادام روغن رفته است
جهد صیقل صدهزار ایینه با زنگار برد
خانه ها زین خاکدان بر باد رفتن رفته است
غنچه واری هیچکس با عافیت سودا نکرد
همچو گل اینجا گریبانها به دامن رفته است
خلقی از بیدانشی تمکین به حرف و صوت باخت
سنگ این کهساریکسر در فلاخن رفته است
زندگی زین انجمن یک گام ازادی نخواست
هرکه را دیدیم زاینجا بعد مردن رفته است
نقش پایی چند از عجز تلاش افسرده ایم
نام واماندن بجا مانده ست رفتن رفته است
خانه را نتوان سیه کرد از غرور روشنی
نور می پنداری و دودی به روزن رفته است
هرچه از خود می بریم انجا فضولی می بریم
جای قاصد انفعال نامه بردن رفته است
نیستم بیدل حریف انتظار خوشدلی
فرصت از هرکس که باشد یان از من رفته است
دل عمرهاست اینه ترتیب داده است
ای ناز مشق جلوه که این صفحه ساده است
تا دیده سجده ا ی به خیالت ادا کند
صد سر به کسوت مژه گردن نهاده است
از محو جلوه، گر همه تمثال برکشد
حیرت مقام جوهر ایینه داده است
زحمتکش ستمکده ناتوانی ام
بار جهان چو سایه به دوشم فتاده است
در عرصه ای که رخش خرامت جنون کند
گل گر سوار رنگ براید پیاده است
ما را خیال ان مژه افسون بیخودی ست
از رشته های تاک مگو موج باده است
گو تنگ باش دیده خست نگاه عقل
دشت جنون و دامن صحر گشاده است
عجز و غرور خلق گر اید به امتحان
پرواز های ذره زگردون زیاده است
مشق ستم ز طینت ظالم نمی رود
زور کمان دمی که نمانده کباده است
چون شمع منع سر به هواتازی ات نکرد
از پا نشستنی که به پیش ایستاده است
نقش جهان نتیجه اندیشه دویی ست
نیرنگ شخص و اینه تمثال زاده است
روزی دو از هوس تو هم ای وهم پرفشان
عنقا در اشیان مگس بیضه داده است
بیدل چوشمع بر خط تسلیم خاک شو
ای پر شکسته  در قفس اتش فتاده است
ان جنگجو به ظاهر گرپشت داده است
پنهان دری ز فتح نمایان گشاده است
از بسکه سعی همت مردان فروتنی ست
پشت سپه قوی به سوار پیاده است
محو قفاست اینه پردازی صفا
از ریش دار هیچ مپرسید ساده است
طفلی چه ممکن است رود ازمزاج شیخ
هرچند مو سفیدکند پیرزاده است
از علت مشایخ و طوارشان مپرس
بالفعل طینت نر این قوم، ماده است
هرجا مزینی است به حکم صلاح شرع
در ریش محتسب بچه اش را نهاده است
اینجا خیال گنبد عمامه هیچ نیست
بار سرین به گردن واعظ فتاده است
زاهد کجا و طاعت یزدانش ازکجا
در وضع سجده شیوه خاصش اراده است
رعنایی امام ندارد سر نماز
می نازد از عصاکه به دستش چه داده است
ملا هزار بار به انگشتهای دخل
ته کرده درس وگرم تلاش اعاده است
نامرد و مرد تا نکشد زحمت گواه
قاضی درین مقدمه غورش زیاده است
اقبال خلق بسکه به ادبار بسته عهد
پیش اوفتاده است و قفا ایستاده است
پستی کشید دامن این حیزطینتان
چندان که نامشان به زبانها فتاده است
نقش جهان نتیجه اندیشه دویی ست
نیرنگ شخص و اینه تمثال زاده است
بیدل چه ذلت است که گردون منقلب
در طبع مرد خاصیت زن نهاده است
برگ عیش من به ساز بیخودی اماده است
چون بط می بال پروازم ز موج باده است
نقش پایم ناتوانیهای من پوشیده نیست
بیشتر از سایه اجزایم به خاک افتاده است
عجز هم در عالم مشرب دلیل عالمی ست
پای خواب الوده را دامان صحرا جاده است
حیرت ما را به تحریک مژه رخصت نداد
خط شوخ اوکه رنگ حسن را پر داده است
نافه شدگلبرگ ختن اما تغافلها بجاست
دور چشم بد هنوزان نو خط ما ساده است
گوهریم اما زپیچ وتاب دریا بیخبر
جز به روی ما تحیر چشم ما نگشاده است
می توان در هستی ما دید عرض نیستی
شعله بی شغل نشستن نیست تا استاده است
بی تو درگنج عدم هم خاک بر سرکرده ایم
دست گرد ما ز دامانی جدا افتاده است
قطره ابی که داری خون کن وگوهر مبند
تهمت ارام داغ طینت ازاده است
هر نفس چندین امل می زاید از اندیشه ات
شرم دار از لاف مردیهاکه طبعت ماده است
درکمین داغ دل چون شمع می سوزم نفس
قرب منزل درخور سعی وداع جاده است
در خرابیها بساط خواب نازی چیده ایم
سایه گل کرده ست تا دیوار ما افتاده است
با شکست رنگ بیدل کرده ام جولان عجز
رفتن از خویشم قدم در هیچ جا ننهاده است
بسکه حرف مدعا نازک رقم افتاده است
نامه ام چون حیرت ایینه یکسر ساده است
طینت عاشق نگردد از ضعیفی پایمال
گر فتد بر خاک حرفی بر زبان افتاده است
نشئه ای دارد دماغ بیقراریهای من
پیچ و تاب بیخودان هم رنگ موج باده است
گردباد شوقم و عمری ست در دشت جنون
خیمه ام چون چرخ بر سرگشتگی استاده است
اهم و طرفی نمی بندم به الفتگاه دل
بی دماغیهای شوقم سر به صحرا داده است
زینت ظاهر غبار معنی اسرار ماست
شیشه رنگین حجاب اب و رنگ باده است
در طلب بایدگذشت ازهرچه می اید به ییش
گر همه سرمنزل مقصود باشد جاده است
گربودتسلیم سرمشق جبینت چون غبار
دامن هرکس که می اری به کف سجاده است
وضع محویت تماشاخانه نیرنگ کیست
یک جهان ایینه ام تا حیرتم رو داده است
برق جولان اه بیدل یاس پرورد است و بس
الحذر ای مدعی این دود اتش زاده است
در بهارگریه عیش بیدلان اماده است
اشک تاگل می کند هم شیشه و هم باده است
طینت عاشق همین وحشت غبار ناله نیست
چون شرارکاغذ اینجا داغ هم ازاده است
هیچکس واقف نشد از ختم کار رفتگان
در پی این کاروان هم اتشی افتاده است
پرده ناموس هستی اعتباری بیش نیست
م ما را شیشه ای گر هست رنگ باده است
منزل خاصی نمی خواهد عبادتگاه شوق
هرکف خاکی که انجا سر نهی سجاده است
زاهد ز رشک شرار شوق ما تردامنان
همچو خارخشک بهر سوختن اماده است
عقل کو تا جمع سازد خاطر از اجزای ما
عشق مشت خاک ما را سر به صحرا داده است
خار راه اهل بینش جلوه اسباب نیست
ازکمند الفت مژگان نگه ازاده است
زنهار ایمن مباش ز شک دردالود من
گرهمه یک شبنم است این طفل توفان زاده است
تا فنا در هیچ جا ار ام نتوان یافتن
هرچه جزمنزل درین وادی ست یکسرجاده است
گوهر ماکاش از ننگ فسردن خون شود
می رود دریا ز خویش و موج ما استاده است
دل به نادانی مده بیدل که در ملک یقین
تخته مشق خیال است اینه تاساده است
دل به یاد جلوه ای طاقت به غارت داده است
خانه ایینه ام از تاب عکس افتاده است
الفت ارام، چون سد ره ازاده است
پای خواب الوده دامان صحرا جاده است
تهمت الود تک وپوی هوسها نیستم
همچوگوهر طفل اشک من تحیرزاده است
پیری از اسباب هشی می دهد زیب دگر
جوهر ایینه مهتاب موج باده است
نیست نقش پا به گلزار خرامت جلوه گر
دفتر برگ گل از دست بهار افتاده است
مفت عجز ماست گرپامالی هم می کشیم
نقش پای رهروان سرمشق عیش جاده است
رفته ایم از خویش اما از مقیمان دلیم
حیرت ازایینه هرگزپا برون ننهاده است
داغ شو، زاهدکه در ایین مرتاضان عشق
خاک گردیدن بر اب افکندن سجاده است
دل درستی در بساط حادثات دهر نیست
سنگ هم درکسوت مینا شکست اماده است
می تپد گردابم از اندیشه اغوش بحر
دام چشم سوزن و نخجیر سخت افتاده است
از تپیدنهای دل بیطاقتی دارد نفس
منزل ماکاروان را درس وحشت داده است
چون نگاه چشم بسمل بی تعلق می رویم
قاصد بی مطلبیم و نامه ما ساده است
بیقرار شوق بیدل قابل تسخیر نیست
گر همه دربند دل باشد نفس ازاده است
زندگانی از نفس افت بنا افتاده است
طرف سیلی در پی تعمیر ما افتاده است
تنگ کرد افاق را پیچیدن دود نفس
گرنه دل می سوزد اتش درکجا افتاده است
ارزو از سینه بیرون کن ز کلفتها برا
عالمی زین دانه در دام بلا افتاده است
تا نفس باقی ست جسم خسته را ارام نیست
مشت خاک ما به دامان هوا افتاد ه است
در علاجم ای طبیب مهربان زحمت مکش
درد دل عمری ست از چشم دوا افتاده است
تا قیامت دشت پیمایی کند چون گردباد
هرکخا یک حلقه از زنجیر ما افتاده است
غیر نومیدی سر و برگ شهید عشق چیست
از سر افتاده اینجا خونبها افتاده است
دیده تا دل فرش راه خاکساری کرده ایم
از نفس تا موج مژگان بوربا افتاده است
شوخی انداز شبنم ننگ گلزار حیاست
خنده ی حسن از عرق دندان نما افتاده ا ست
معنی دولت سراپا صورت افتادگی ست
از تواضع سایه ی بال هما افتاده است
اضطراب موج اخر محو گوهر می شود
در کمین ما دل بی مدعا افتاده است
عالمی شد بیدل ار سرگشتگی پامال یأس
تخم ما هم در خم این اسیا افتاده است
در گلستانی که گرد عجز ما افتاده است
همچو عکس ازشخص، رنگ ازگل جدا افتاده است
بسکه شد پامال حیرانی به راه انتظار
دیده ما، بی نگه چون نقش پا افتاده است
ما اسیران از شکست دل چسان ایمن شویم
بر سر ما سایه زلف دوتا افتاده است
نیست خاکی کز غبار عجز ما باشد تهی
هرکجا پا می گذاری نقش ما افتاده است
گاهگاهی ذوق همچشمی ست ما را با حباب
در سر ما نیز پنداری هوا افتاده است
از طلسم مل که تمثال حبابی بیش نیست
عقده ها در رشته موج بقا افتاده است
کو دم بیباکی تیغی که مضرابی کند
ساز رقص بسمل ما از نوا افتاده است
سبزه وگل تا به کی بوسد بساط مقدمت
از صف مژگان ما هم بوریا افتاده است
ازگل تصویر نتوان یافت بوی خرمی
رنگ ما از عاجزی بر روی ما افتاده است
جادو منزل درتن وادی فریبی بیش نیست
هرکجا رفتیم سعی نارسا افتاده است
این زمان از سرمه می باید سراغ دل گرفت
جام ماعمری ست از چشم صدا افتاده است
گر فلک بیدل مرا بر خاک زد اسوده ام
می کند خوب فراغت سایه تا افتاده است
ارزوی دل، چو اشک از چشم ما افتاده است
مدعا چون سایه ای در پیش پا افتاده است
گوهر امید ما قعر توکل کرده ساز
کشتی تدبیر در موج رضا افتاده است
جاده سرمنزل عشاق سعی نارساست
یا ز دست خضر این وادی، عصا افتاده است
تا قیامت برنمی خیزد چوداغ ازروی دل
سایه ما ناتوانان هرکجا افتاده است
موی اتش دیده راکوتاه می باشد امل
چشم ما عمری ست بر روز جزا افتاده است
بسکه کردم مشق وحشت در دبستان جنون
شخصم از سایه چوکلک از خط جدا افتاده است
پیکرم خم گشته است ازضعف و دل خون می خورد
بار این کشتی به دوش ناخدا افتاده است
شبنم گلزار حیرت را نشست و خاست نیست
اشک من در هرکجا افتاد وا افتاده است
نیست در دشت طلب، باکعبه ما را احتیاج
سجده گاه ماست هرجا نقش پا افتاده است
سایه ما می زند پهلو به نورافتاب
ناتوانی اینقدرها خودنما افتاده است
چون خط پرگارعمری شدکه سرتاپا خمیم
ابتدای ما به فکر انتها افتاده است
سرمه این مقدار باب التفات ناز نیست
چشم او بر خاکساریهای ما افتاده است
در حقیقت بیدل ما صاحب گنج بقاست
گر به صورت در ره فقروفنا افتاده است
چشم واکن حسن نیرنگ قدم بی پرده است
گوش شو اهنگ قانون عدم بی پرده است
معنیی کز فهم ان اندیشه در خون می تپد
این زمان درکسوت حرف و رقم بی پرده است
انچه می دانی منزه ز اعتبار بیش وکم
فرصتت باداکه اکنون بیش وکم بی پرده است
گاه هستی در نظر داریم وگاهی نیستی
بیش ازاینها نیست گرارام و رم بی پرده است
از مدارای فلک غافل نباید زیستن
زخم این شمشیر ناپیدا و خم بی پرده است
خواه نگشت شهادت گیر و خواهی زینهار
از غبار عرصه ما یک علم بی پرده است
مدعا محو است از اظهار مطلب دم مزن
از زبان خامش سایل کرم بی پرده است
هرچه اندیشی به تحریک زبانت داده اند
تا قلم لغزیدنی دارد رقم بی پرده است
غیر اثار عبارت حایل تحقیق نیست
گر تو برخیزی در دیر و حرم.بی پرده است
شرم دار از لفظ گر می خواهی از معنی سراغ
از صمد تاکی نشان جستن صنم بی پرده است
حیف ازان چشمی که مژگانش نقاب ارا شود
جلوه ها ایینه و ایینه هم بی پرده است
دعوی تحقیق در هر رنگ دارد انفعال
بر جبین هرکه خواهی دیدنم بی پرده است
هوش کو بیدل که اسرار ازل فهمدکسی
هرکه جز بی پردگی پیداست کم بی پرده است
خامشی در پرده سامان تکلم کرده است
از غبار سرمه اوازی توهم کرده است
بی توگر چندی درین محفل به عبرت زنده ایم
بر بنای ما چو شمع اتش ترحم کرده است
تا خموشی داشتیم افاق بی تشویش بود
موج این بحر از زبان ما تلاطم کرده است
از عدم ناجسته شوخیهای هستی می کنیم
صبح ما هم در نقاب شب تبسم کرده است
معبد حرص استان سجده بی عزتی ست
عالمی اینجا به اب رو تیمم کرده است
هیچکس مغرور استعداد جمعیت مباد
قطره راگوهر شدن بیرون قلزم کرده است
خام طبعان ز فشار رنج دهر ازاده اند
پختگی انگور را زندانی خم کرده است
غیبت ظالم گزندش کم میندیش از حضور
نیش عقرب نردبانها حاصل از دم کرده است
سحرکاریهای چرخ از اختلاط بی نسق
خستگی اطوار مردم راسریشم کرده است
ان تپش کز زخم حسرتهای روزی داشتیم
گرد ما را چون سحرانبارگندم کرده است
این گلستان، غنچه ها بسیار دارد، بوکنید
در همین جا بیدل ما هم دلی گم کرده است
پیری ام پیغامی از رمز سجود اورده است
یک گریبان سوی خاکم سر فرود اورده است
شبهه پیمایی ست تحقیق خطوط ما و من
کلک صنع اینجا سیاهی درنمود اورده است
اندکی می باید از سعی نفس اگه شدن
تا چه دامن اتش ما را به دود اورده است
ذوق شهرت دارم اما از نگونیهای بخت
در نگین نامم هبوطی بی صعود اورده است
زندگی را چون شرر سامان بیداری کجاست
انقدر چشمی که می باید غنود اورده است
گربه این رنگ است طرح بازی نراد دهر
دیرتر از دیرگیرید انچه زود اورده است
صورت اقبال و ادبار جهان پوشیده نیست
اسمان یک صبح و شامی در وجود اورده است
ماجراکم کن زنیرنگ بد ونیکم مپرس
من عدم بودم عدم چیزی که بود اورده است
گوش پیدا کنید بیدل ازکتاب خامشان
معنیی کز هیچ کس نتوان شنود اورده است
بعد مرگم شام نومیدی سحراورده است
خاک گردیدن غباری در نظر اورده است
در محبت ارزوی بستر و بالین کراست
چشم عاشق جای مژگان نیشتراورده است
طاقتی کو تا توان گشتن حریف بار درد
کوه هم تا ناله برداردکمر اورده است
کشتی چشمم که حیرت بادبان شوق اوست
تا به خود جنبد محیطی ازگهراورده است
زین قلمرو چون سحرپیش از دمیدن رفته ایم
اینقدرها هم نفس از ما خبراورده است
جوش دردی کوکه مژگان هم نمی پیداکند
کوشش ما قطره خونی تا جگراورده است
صد چمن عشرت به فتراک تپیدن بسته ایم
حلقه دام که ما را در نظر اورده است
ابتدا و انتها در سوختن گم کرده ایم
هرچه دارد شمع از هستی به سر اورده است
ششجهت یک صید تسلیم دل بی ارزوست
ضبط اغوشم جهانی را براورده است
شور اشکم بیدل از طرزکلامش ارمید
بهر این طفلان لبش گویی شکر اورده است
ناله ما شیوه ها امشب به بر اورده است
نخل ماتم نوحه چندی ثمر اورده است
ابیار ریشه حسرت خیال لعل کیست
هر مژه صد خوشه سامان گهر اورده است
ای محیط عشق بر کم ظرفی دل رحمتی
اب شد این قطره تا یک چشم تر اورده است
خون ما را دستگاه یک رگ گل هم کجاست
تیغ قاتل رنگ وهمی در نظراورده است
ناصحا زحمت مکش کز دست پر شور جنون
حلقه زنجیر مجنون گوش کر اورده است
سرکشیها چون هلال اینجا به جزتسلیم نیست
تاکسی تیغی برون ارد سپر اورده است
شاخ گل از رنگ عشرت بس که بی سرمایه بود
قطره خونی به چندین نیشر اورده است
درد عشق و مژده راحت زهی فکر محال
این خبر یارب کدامین بیخبر اورده است
کیست تا سازد زراه ورسم هستی اگهم
عشق خاکم را ز صحرای دگر اورده است
انتظار جلوه ای داریم و از خود می رویم
نارسایی زور بر مد نظر اورده است
تنگنای بیضه بیدل گوشه ارام بود
شد پریشان مرغ دل تا بال و پر اورده است
هم در ایجاد شکستی به دلم پا زده است
نقش شیشه گرم سنگ به مینا زده است
راه خوابیده به بیداری من می گرید
هرکه زین دشت گذشته ست به من پا زده است
حسن یکتا چه جنون داشت که از ننگ دویی
خواست بر سنگ زند اینه بر ما زده است
نیست یک قطره بی موج سراپای محیط
جوهر کل همه بر شوخی اجزا زده است
ای سحر ضبط عنانی که از ان طرز خرام
گرد ما هم قدح ناز دو بالا زده است
هر نگه رنگ خرابات دگر می ریزد
کس ندانست که ان چشم چه صهبا زده است
دل نشد برگ طرب ورنه سرخلدکه داشت
بی دماغی پر طاووس به سرها زده است
زین برودتکده هر نغمه که بر گوش خورد
شور دندان بهم خورده سرما زده است
کس نرفتی به عدم هستی اگر جا می داشت
خلقی ازتنگی این خانه به صحرا زده است
بگذر از پیش و پس قافله خاموشی
دو لب ما دو قدم بود که یکجا زده است
بیدل از جرگه اوهام به در زن کاینجا
عالمی لاف خرد دارد و سودا زده است
موج هرجا، در جمعیت گوهر زده است
تب حرص است که ازضعف به بستر زده است
غیر چشم طمع ایینه محرومی نیست
حلقه بر هر دری، این قفل، مکرر زده است
محو گیرید خط و نقطه این نسخه وهم
همه جا کاغذ اتش زده مسطر زده است
از پریشان نظری، چاره محال است اینجا
سنگ بر اینه ما دل ابتر زده است
عقل داغ است ز پاس ادب انسانی
جهل بیباک به عالم لگد خر زده است
غفلت دل، درکیفیت بینش نگشود
پنبه شیشه ما مهر به ساغر زده است
خودنمای هوس پوچ نخواهی بودن
بر در اینه زین پیش سکندر زده است
ناگزیریم ز وحشت همه چون شمع و سحر
خط پیشانی ما دا من ما برزده است
تا فنا هستی ما را ز تپش نیست گزیر
چه توان کرد نفس حلقه بر این در زده است
نارسایی به کجا زحمت فریاد برد
مژه هر دست که برداشته بر سر زده است
شاید از سعی عرق نامه من پاک شود
که جبین ساغر امید به کوثر زده است
بر نمی ایم ازین محفل جانکاه چو شمع
فرش خاک است همان رنگم اگر پر زده است
صد غلط می خورم از خویش به یک سایه مو 
ناتوانی چقدر بر من لاغر زده است
از دو عالم به درم برد به خاک افتادن
نفس سوخته بر وحشت دیگر زده است
ناخدا لنگر تدبیر به توفان افکن
کشتی خو یش قلندر به کمر بر زده است
از تحیرکده ی عالم عنناست حباب
هیچ بودن همه از بیدل ما سر زده است
سر هرکس زگلی پر زده است
گل ندانست چه برسر زده است
گر بوذ اینه منظور بتان
چشم ما هم مژه کمتر زده است
لغز میکده عجز رساست
پای پر ابله ساغر زده است
بی رخش نام تماشا مبرید
بو نکاهم مژه نشنر زده است
با دل جمع همان می سوزم
شعله اینجا در اخگر زده است
شمع گر سیرگریبان دارد
فال پروانه ته پر زده است
تا رهی واشود ز قد دوتا
زندگی حلقه بر این در زده است
شوفم از نبامه بران مببتغنی ست
رنگ ما پر به کبوتر زده است
گره دل ز که جوید ناخن
دستهای همه قیصر زده است
ناله گر مشق جنون می خواهد
شش جهت صفحه مسطر زده است
غافل از طعن کس اگاه نشد
بر رگ مرده که نشتر زده است
ناکجا زحمت امید بریم
نفس این بال مکرر زده است
نیست اتش که زجا برخیزد
دل بیمار به بستر زده است
فقر ازادی بی ساخته ای سث
کوتهی دامن ما بر زده است
این سخن نیست که یارا ن فهمند
عبرت ازبیدل ما سر زده است
باز سرگرمی نظاره به سامان شده است
شعله ایمن دیدارگل افشان شده است
زین چراغان که طرب جوشی انجم دارد
اسمانی دگر از اب نمایان شده است
در دل اب به این رنگ چمن پیراکیست
که رگ کوچه هرموج خیابان شده است
صفحه اب چه حیرت رقمیها دارد
مفت نظاره که ایینه گلستان شده است
صلح کل نذر حریفان که درین عشرتگاه
اتش واب به هم دست وگریبان شده است
قطره هاگوهر وگوهر همه یاقوت فروش
یارب این چشمه ز روی که فروزان شده است
اب را این همه کیفیت رعنایی نیست
مگر از پرتو فیض قدم خان شده است
ان که در انجمن یاد تجلی اثرش
تا نفس می کشی اندیشه چراغان شده است
گرنه این بزم تماشاکده جلوه اوست
این قدر چشم به دیدارکه حیران شده است
بیدل ان شعله کزو بزم چراغان گرم است
یک حقیقت به هزاراینه تابان شده است
جایی که نه فلک ز حیا سر فکنده است
چون گل چمن دماغی اقبال خنده است
دیدیم دستگاه غرور سبکسران
سرمایه کلاه همه پشم کنده است
منصوبه خرد همه را مات وهم کرد
زین عرصه خاکبازی طفلان برنده است
از خاک برنداشت فلک هر قدَر خمید
باری که پیری از خم دوشم فکنده است
بر عیب خلق خرده نگیرند محرمان
ای بی خبر من و تو خدا نیست بنده است
ناموس احتیاج به همت نگاهدار
دست تهی جنون گریبان درنده است
تا تیشه ات به پا نخورد ژاژخا مباش
دندان دمی که پیش فتد لب گزنده است
از یأس مدعا ره ارام رفته گیر
این دشت، تخته کف افسوس رنده است
ما را مال کار طرب بی دماغ کرد
بوی گل چراغ در این بزم گنده است
بیدل مباش غره سامان اعتبار
هرچند رنگ بال ندارد پرنده است
شور استغنای عشق از حسرت دل بوده است
کوس ارباب کرم فریاد سایل بوده است
چشم غفلت پیشه را افسردگی امروزنیست
مشت خاک ما به هرجا بود کامل بوده است
در گرفتاری رسا شد نشئه پرواز من
بال ازادی چو سروم پای در گل بوده است
موج تا در جنبش اید می رود از خود حباب
گرد بال افشانی رنگم همین دل بوده است
شد تپیدن جاده سرمنزل اسایشم
اشیان عیش زیر بال بسمل بوده است
غافلم دارد، ز دریا لاف بینش چون حباب
پرده چشمی به چندین جلوه حایل بوده است
کرد اخر واصل بزم تو از خود رفتنم
سایه را در خانه خورشید منرل بوده است
قالب افسرده ما را در غبار وهم سوخت
غرقه بحری که ما بودیم ساحل بوده است
دفتر امکان ز بیکاری ندارد صفحه ای
پرده چشم غلط بین فرد باطل بوده است
گر فنا خواهم غم قطع امیدم می کشد
مرگ هم چون زندگانی بی تو مشکل بو ده است
چون نفس ایینه دل هم ثبات ما نداد
حیف نقش ماکه در هر صفحه زایل بوده است
بیخودی کرد از حضور لیلی دل غافلم
ورنه هر اشکی که رفت از دیده محمل بوده است
نیست نیرنگی که نقش اعتبار خاک نیست
نیست گردیدن به صد هستی مقابل بوده است
امتداد عمر بیدل سختی از طبعم ربود
گردش سال اسیای دانه دل بوده است
رنگ خون گلجوش زخم تیغ گلچین بوده است
باغ تسلیم محبت طرفه رنگین بوده است
عالمی از نرگست ایمان مستی تازه کرد
این جنون پیمانه کافر صاحب دین بوده است
خاک گشت و فیض استقبال پابوست نیافت
خواب پای محمل این مقدار سنگین بوده است
ما صفای وقت از فیض خموشی یافتیم
بر رخ ایینه ماگفتگو چین بوده است
از کشاکشهای موج این محیط اسوده ایم
ابروی گوهر ما کوه تمکین بوده است
کوهکن در تلخکامی جوی شیر ایجاد کرد
بر زبان تیشه گویی نام شیرین بوده است
از شرر در اتش افتاده ست نعل کوهسار
سنگ هم اینجا مقیم خانه زین بوده است
وصل جستم رفتن از خود شد دلیل مقصدم
این دعا رلا در شکست رنگ امین بوده است
با همه شوخی خیالش را ز دل پرواز نیست
خانه ایینه هم بسیار سنگین بوده است
بر میان او نچربید از ضعیفی پیکرم
عشق بیدرد اینقدرها ناتوان بین بوده است
حیرت محضیم بیدل هر کجا افتاده ایم
سرگرانیهای ما ایینه بالین بوده است
سرنوشت روی جانان خط مشکین بوده است
کاروان حسن را نقش قدم این بوده است
ما اسیران. نوگرفتار محبت نیستیم
اشیان طایر ما چنگ شاهین بوده است
غافل از اواره گردیهای اشک ما مباش
روزگاری این بنات النعش، پروین بوده است
راست ناید با عصای زهد سیر راه عشق
این بساط شعله خصم پای چوبین بوده است
شوخی اشکم مبیناد افت پژمردگی
این بهار بیکسی تا بود رنگین بوده است
عقده سر، از تنم بی تیغ قاتل وانشد
باد صبح غنچه من دست گلچین بوده است
دل مصفا کردم و غافل که در بزم نیاز
صاحب ایینه گشتن کار خودبین بوده است
پشت دست ایینه با دندان جوهر می گزد
سایه دیوار حیرت سخت سنگین بوده است
غنچه گردیدیم و گلشن در گریبان ریختیم
عشرت سربسته از دل های غمگین بوده است
بیدل ان اشکم که عمری در بساط حیرتم
از حریر پرده های چشم بالین بوده است
تا حیرت خرام تو سامان دیده است
چندین قیامت از مژه ام قد کشیده است
این ماو من کزاهل جهان سرکشیده است
از انفعال ادم و حوا دمیده است
ازادم از توهم نیرنگ روزگار
طاووس این چمن ز خیالم پریده است
پرواز نکهت چمن بی نشانی ام
ذوق شکست بال به رنگم کشیده است
کو منزل و چه امن که درکاروان شوق
اسودگی ز ابله پا رمیده است
پیچیده است بیخودی ام دامن جهات
یعنی دماغ گردش رنگ رسیده است
این انجمن جنونکده انتظارکیست
ایینه تا نفش شمرد دل رمیده است
ابروی یار بار تواضع نمی کشد
خم در بنای تیغ غرور خمیده است
ما و امید درگره بی بضاعتی
یک قطره خون دلی که به صدجا چکیده است
همچون شرر نیامده از خویش رفته ایم
سامان این بهار زگلهای چیده است
عشق غیوراگر به ستم ناز می کند
دل هم به خون شدن جگری افریده است
بیدل به طبع ابله پا نهفته ایم
لغزیدنی که بر دوجهان خط کشیده است
تا ز اغوش وداعت داغ حیرت چیده است
همچوشمع کشته در چشمم نگه خوابیده است
باکمال الفت از صحرای وحشت می رسم
چون سواد چشم اهو سایه ام رم دیده است
جیب و دامانی ندارد کسوت عریانی ام
چون گهراشکم همان در چشم خود غلتیده است
نی خزان دانم درین گلشن نه نیرنگ بهار
این قدر دانم که اینجا رنگ هاگردیده است
طبع ازاد از خراش جسم دارد انبساط
زخمه تا بر تار می اید صدا پالیده است
وحشتم گل می کند از جیب اشک بی قرار
صبح در ایینه شبنم نفس دزدیده است
بر رخ اخگر نقابی نیست جز خاکسترش
دیده ما را غبار چشم ما پوشیده است
کعبه مقصود بیرون نیست از اغوش عجز
استانش بود هرجا پای ما لغزیده است
عجز طاقت کرد اهم را چو شمع کشته داغ
جاده ام از نارسایی نقش پا گردیده است
غیر وحشت باغ امکان را نمی باشدگلی
چرخ هم اینجا ز جیب صبح دامن چیده است
ناله دارد درکمند غم سراپای مرا
بیستون در دم و بر من صدا پیچیده است
سرگرانی لازم هستی بود بیدل که صبح
تا نفس باقی ست صندل بر جبین مالیده است
جنس موهومم دکان ابرویی چیده است
هیچ هم در عالم امید می ارزیده است
در جناب حضرت شاه سلیمان بارگاه
ناتوان موری خیال عرضی اندیشیده است
زین سطوری چندکزتسلیم دارد افتخار
معنی رازم جبینها بر زمین مالیده است
تا به رنگش وارسی ازنقش ما غافل مباش
بحر در جیب حباب اینجا نفس دزدیده است
همچو شبنم در تمنای نثار نوگلی
داشتم اشکی نمی دانم کجا غلتیده است
طبع ازاد از خروش جسم دارد انبساط
زخمه تا بر تار می اید صدابالیده است
نقد انفاسم نه تنها صرف اهنگ دعاست
گر همه رنگ است با من گرد اوگردیده است
در غبار خط نفس دزدیده اهی می کشم
سرمه گردیده ست دل تا این صدا پالیده است
دستگاه لفظ کزپیشانی ام بسته ست نقش
خط چه معنی دارد ابنجاسجده هم لغزیده است
خامشی از بس که نازک می سراید درد دل
جز خیال شاه فریادم کسی نشنیده است
گشته ام پیر و ز حق نعمت دیرینه اش
همچنان در هر بن مویم نمک خوابیده است
غیر وحشت باغ امکان را نمی باشدگلی
چرخ هم اینجا ز جیب صبح دامن چیده است
هرکجا سرکرده ام بیدل دعای دولتش
 جوش امین از زمین تا اسمان پیچیده است 
در جنونم موی سر سامان راحت چیده است
خاک این صحرا لب خش که را لیسیده است
تاگل محرومی ازگلزار وصلت چیده است
سایه بیدی سراپای مرا پوشیده است
سخت بیدردی ست دست از دامنت برداشتن
همچو شمع کشته در چشمم نگه خوابیده است
تا مرا عشقت چو شبنم دیده بی خواب داد
خون من رنگی به روی برگ گل خوابیده است
عاقبت خواهم به ان الفت سرا محمل کشید
ازگداز دل گلابی بر رخم پاشیده است
بستر داغی چو شمع کشته سامان کرده ام
بیخودی از عشق راه خانه ات پرسیده است
برق بیرنگ است عشق اما درین صحرای وهم
ی هوس خاموش امشب اهم ارامیده است
صبح وصلت بخت بد شاید فرا موشم کند
دیده خلق از سیاهیهای خود ترسیده است
خاک شو، ای دل که در ناموسگاه عرض ناز
نیستم نومید این ظالم به خوبم دیده است
کاش چشم کس قضا نگشاید ز خواب عدم
حسن را ننگ دویی زایینه رنجانیده است
با همه عجز از تلاش سوختن عاری نه ایم
هرچه خوابیده ست اینجا فتنه خوابیده است
بستر ارام دنیاگرم نتوان یافتن
شعله هم بر جرات خاشاک ما لرزیده است
رفته چون رنگ روان بیدل تری ازابله
عمرها شد پهلوی ما زین طرف گردیده است
بازم به دل نوید صفایی رسیده است
از پیشگاه اینه صبحی دمیده است
این صیدگاه کیست که از جوش کشتگان
بسمل چو رنگ در جگر خون تپیده است
گل جام خود عبث به شکستن نمی دهد
صاف طرب به شیشه رنگ پریده است
جرأت کجا و من زکجا لیک چاره نیست
نقاش دامن توبه دستم کشیده است
تا غنچه توبند قبا باز می کند
اغوشها چو صبح گریبان دریده است
غافل مباش از دل یأس انتخاب من
این قطره ازگداز دو عالم چکیده است
داغم ز رنگ عجزکه با ان فسردگی
بی منت قدم به شکستن رسیده است
لیلی هنوز دام سرانجام می دهد
غافل که گرد وادی مجنون رمیده است
هر دم چوگوهر ازگره خویش می رویم
پرواز حیرت انجمنان ارمیده است
صورت نگار انجمن بی نیازی ام
در ششجهت تغافلم ایینه چیده است
بیدل تجردم علم شان نیستی ست
این خامه خط به صفحه هستی کشیده است
جنس ما با این کسادی قیمتی فهمیده است
وین حباب پوچ خود را باگهر سنجیده است
هرکس از سیر بهار بیخودی اگاه نیست
دیده هرجامحو حیرت می شدگل چیده است
بوالهوس نبود حریف عرصه گاه جلوه اش
حسن او از چشم مشتاقان زره پوشیده است
ناله ام، در وعده گاه وصل، خارج نغمه نیست
می دهم اواز، تا بختم کجا خوابیده است
نقدگردون نیست غیر از اعتبارات خیال
چون حباب این کاسه وهم ازهوا بالیده است
درد دوری را علاجی جز امید وصل نیست
مرهمی دارد به خاطر زخم اگر خندیده است
دود دل اخر به چندین شعله خواهد موج زد
شمع این بزمم هنوزم یک مژه جنبیده است
زین گذرگاه نزاکت بی تأمل نگذری
عالمی خورده ست برهم تا مژه لغزیده است
ارزو از فیض عام بیخودی نومید نیست
من اگرگردش نگشتم رنگ من گردیده است
نیست بیدل وحشتم جز پاس ناموس جنون
کسوت عریان تنیها دامن از من چیده است
عالمی را بی زبانیهای من پوشیده است
شمع خاموش انجمنها در نفس دزدیده است
بسکه از شرم تماشایت به خود پیچیده است
عکس در ایینه ینهان چون نگه در دیده است
از سپند من زبان شکوه نتوان یافتن
اینقدر هم سوختن بر عجز من نالیده است
حلقه زنجیر تصویرم مپرس از شیونم
ناله ای دارم که جز گوشم کسی نشنیده است
دانه را نشو و نمای ریشه رسوا می کند
گر زبان درکام باشد راز دل پوشیده است
ناکجا انجامد اخر، ماجرای داغ دل
بر کباب خام سوزم اخگری چسبیده است
زندگی تعمیرش از سیل خرابی کرده اند
اینکه می گویی نفس گردی ز هم پاشیده است
ناتوانی بس بود بال و پر ازادی ام
موج صدرنگ از شکست خویش دامن چیده است 
کار سهلی نیست در هستی تماشای عدم
بر تحیر ناز دارد هر که ما را دیده است
دین و دنیا چیست تا از الفتش نتوان گذشت
پیش همت این دو منزل یک ره خوابیده است
کلفتی از امتیاز زندگانی می کشیم
بر رخ ایینه ما هم نفس پیچیده است
عمر ما بیدل به طوف کعبه دلها گذشت
گرد چندین نقطه یک پرگار ما گردیده است
واژگونی بسکه با وضعم قرین کردیده است
سرنوشتم نیز چون نقش نگین گردیده است
عمرها شد چون نگاه دیده ایینه ام
حیرت دیدار حصن اهنین گردیده است
داشتم چون صبح گیر و دار شور محشری
کز غم کم فرصتی اه حزین گردیده است
هیچ وضعی همچو ارامیدگی مقبول نیست
شعله هم از داغ گشتن دلنشین گردیده است
گر به نرمی خو کند طبعت حلاوت صید تست
هرکجا مومیست دام انگبین گردیده است
بی محابا از سر افتادگان نتوان گذشت
خاک ازیک نقش پا صد جبهه چین گردیده است
همچو موج از تهمت دام تعلق فارغیم
دامن ما را شکست رنگ چین گردیده است
فرش همواریست هرگه ماه می گردد هلال
درکمال، اکثر رک گردن جبین گردیده است
جلوه هستی غنیمت دان که فرصت بیش نیست
حسن اینجا یک نگه ایینه بین گردیده است
بیدل از بی دستگاهی سرنگون خجلتیم
دست ما از بس تهی شد استین گردیده است
هرکجا دستت برون از استین گردیده است
شاخ گل از غنچه ها دامان چین گردیده است
نیک و بد درساز غفلت رنگ تمییزی نداشت
چشم ما از بازگشتن کفر و دین گردیده است
رفتن از خود سایه را ایینه خورشید کرد
رنگ ما بی دست و پایان اینچنین گردیده است
روزگاری شد که سیل گریه محو قطرگی ست
خرمن ما از چه افت خوشه چین گردیده است
گرم جولان هر طرف رفته ست ان برق نگاه
دید ه ها چون حلقه های اتشین گردیده است
بر بزرگان از طواف خاکساران ننگ نیست
چرخ با ان سرکشی گرد زمین گردیده است
این املهایی که احرام امیدش بسته ای
تا به خود جنبی نگاه واپسین گردیده است
هرکجا از ناتونی عرض جولان داده ایم
سایه ما خال رخسار زمین گردیده است
نارساییهای طاقت انتظار اورد بار
ای بسا جولان که از سستی کمین گردیده است
از قد خم گشته بیدل بر زمین پیچیده ایم
خاکساری خاتم ما را نگین گردیده است
صبح هستی نیست نیرنک هوس بالیده است
اینقدر توفان که می بینی نفس بالیده است
هیچ اهنگی برون تاز بساط چرخ نیست
ناله های این جرس هم در جرس بالیده است
پرتو عشق است تشریف غرور ما و من
شعله پوش افتاد هر جا خار و خس بالیده است
از سیهکاری ست اوهام عقوبتهای خلق
تا سیاهی کرده شب بیم عسس بالیده است
چون نفس عاجز نوای درد نومیدی نی ام
ناله ای دارم که تا فریادرس بالیده است
دستگاهی داری ای منعم ز افسردن برا
پر فشانی مفت حسرت ها قفس بالیده است
نقش وهم و ظن تو هم چندان که خواهی وانما
عالمی ایینه دارد دل ز بس بالیده است
با کدامین ذره خوهی توأم پرواز بود
چون تو اینجا حسرت بسیار کس بالیده است
یأس مطلب نیست بیدل مانع ابرام خلق
ارزو در سایه بال مگس بالیده است
ای که دنیا و جلالش دیده ای خمیازه است
همچو مستی گر مالش دیده ای خمیازه است
حسرتی می بالد از خاک بهار اعتبار
قدکشیدن کز نهالش دیده ای خمیازه است
غنچه نقد راحتش از پیکر افسرده است
گل اگر عرض کمالش دیده ای خمیازه است
باده پیمایی همین درس خموشان تو نیست
ورنه عالم قیل و قالش دیده ای خمیازه است
می چکد مخموری از اغوش جام کاینات
گر همه چرخ و هلالش دیده ای خمیازه است
نعمت فقروغنا هم ارزویی بیش نیست
گر ز چینی تا سفالش دیده ای خمیازه است
ساغر لب تشنگان عشق راکوثرکجاست
هرچه از موج زلالش دیده ای خمیازه است
حیرتم در جلوه اش اهسته می گوید به گوش
اینکه اغوش وصالش دیده ای خمیازه است
طایر ما را چو مژگان رخصت پرواز نیست
انجه در اغوش بالش دیده ای خمیازه است
باده هستی که دردش وهم و صافش نیستی ست
چون سحرگر اعتدالش دیده ای خمیازه است
اخر ای بیدل چه کردی حاصل بزم وصال
وقف چشمت تاجمالش دیده ای خمیازه است
تا فلک درگردش است افت به هرسوهاله است
در مزاج اسیا چندین شرر جواله است
یأس کن خرمنگه درگشت امید زندگی
ریزش یک مشت دندان حاصل صدساله است
زین چمن با درد پیمایی قناعت کرده ایم
جام گل تسلیم یاران ساغر ما لاله است
با بزرگیهای شیخ اسان که می گردد طرف
پیش این جاسوس رعنا سامری گوساله است
فرصتی بایدکه عبرت گیری ا ز مکتوب ما
صفحه اتش زده حرفش شرر دنباله است
در محبت پاس ناموس صبوری مشکل است
هرقدر دل واگذارد ابیار ناله است
تیره بختی در وطن ایجاد غربت می کند
گر ز چینی مو دمد چینش همان بنگاله است
جز شکست رنگ گلچینی ندارد باغ وصل
در میان ما و جانان بیخودی دلاله است
تاکجا در پی نمی غلتد جبین اعتبار
شرمی ازانجام اگر باشدگهر هم ژاله است
بیدل از حسرت پرستان خرام کیستم
کز نیشکر جان به لب می ایدم تبخاله است
چون سپند ارام جسم دردناکم ناله است
برق جولانی که خواهد سوخت پاکم ناله است
صد گریبان نسخه رسوایی ام اما هنوز
یک الف ازانتخاب مشق چاکم ناله است
از علمداران یأسم، کار اقبالم بلند
کز سمک تا عالم اوج سماکم ناله است
کس نمی فهمد زبان خاکساریهای من
ورنه هرگردی که می خیزد ز خاکم ناله است
ازگداز عافیت؟کی برون جوشیده ام
باده درد دلم رگهای تاکم ناله است
تا نفس برخویش بالد یأس عریان می شود
بی رخت صد پیرهن سامان چاکم ناله است
کس بداموز نزاکت فهمی الفت مباد
خامشی هم بی تواز بهرهلاکم ناله است
گم شدم از خویش تحریک دل اوازم نداد
این جرس بیدل نمی دانم چراکم ناله است
بسکه در بزم توام حسرت جنون پیمانه است
هرکه را رنگی بگردد لغزش مستانه است
اهل معنی از حوادث مست خواب راحتند
شور موج بحر درگوش صدف افسانه است
تهمت الفت به نقش کارگاه دل مبند
اشنای عالم ایینه پر بیگانه است
در دماغ هر دو عالم سوختن پر می زند
شمع این ویرانه ها خاکستر پروانه است
محوزنجیرنفس بودن دلیل هوش نیست
هر که میبینی به قید زندگی دیوانه است
صافی دل زنگ عجب از طینت زاهد نبرد
از برای خودپرست ایینه هم بتخانه است
در خراب اباد امکان گردی از معموره نیست
نوحه کن بر دل که این ویرانه هم ویرانه است
از نفس یکسر تپشهای دلم باید شمرد
سبحه ای دارم که سر تا پای او یک دانه است
گر به خود دستی فشانم فارغ از ارایشم
همچوگیسوی بتان در استینم شانه است
بیدل امشب گرد دل می گردد از خود رفتنی
پرفشانیهای رنگ این شمع را پروانه است
دل به سعی اب گردیدن طرب پیمانه است
خودگدازی تردماغیهای این دیوانه است
هرکجا نازی ست ایجاد نیازی می کند
خط، چراغ حسن را جوش پرپروانه است
ناله ها در دل گره دارم به ناموس وفا
ریشه ام چون موج گوهر در طلسم دانه است
عضو عضوم نشئه کیفیت مژگان اوست
دست اگر بر هم فشانم لغزش مستانه است
تا نمیری رمزاین معنی نگردد روشنت
کاشنای زندگی از عافیت بیگانه است
ازکج اندیشان نشان مردمی جستن خطاست
چشم کی داردکمان هرچند صاحبخانه است
مگذ رید، ای می کشان از فیض تعلیم جنون
حلقه زنجیر سرمشق خط پیمانه است
دست رد، پرداز امان تماشا می شود
طره تار نگه را مو مژگان شانه است
غفلت من کم نشد از سر گذشت رفتگان
چون ره خوابیده ام اواز پا افسانه است
عالم امکان ندرد از حوادث چاره ای
در هجوم گرد سیل ابادن ویرانه است
چون حباب، اخر، نفس اشوب هستی می شود
خانه ما سیل بنیادش هوای خانه است
ما به اول گام از تمهید وحشت جسته ایم
بیدل اینجا چین دامن بجد طفلانه است
در ان بساط که حسنت دچار اینه است
بهشت اینه انتظار اینه است
ز نقش پای تو، کایینه دار اینه است
بساط روی زمین را بهار اینه است
اگر ز جوهر نظاره نیست دام به دوش
چرا ز روی تو حیرت شکار اینه است
به یاد جلوه، نظر باختیم، لیک چه سود
که این گل از چمن انتظار اینه است
به دستگاه صفاکوش، گر دلی داری
همین فروغ نظر اعتبار اینه است
توان ز ساده دلی گشت نسخه تحقیق
که خوب و زشت جهان درکناراینه است
صفای دل طلبی، دیده در خم مژه گیر
نمد، زگردکدورت حصار اینه است
به قدر شرم گل افشاند، بی نقابی حسن
عرق به عالم شوخی بهار اینه است
کدورت از دم هستی، کشد دل اگاه
نفس به چشم تامل غبار اینه است
چراغ انجمن شوق جزتحیرنیست
نهان پرده دل اشکار اینه است
به روی کار نیاید، هنر، ز صاف دلان
که عرض جوهر خود، زنگبار اینه است
ز نقش های بد و نیک این جهان بیدل
دلی که صاف شود، در شمار اینه است
زبس به خلوت حسن توباراینه است
نگاه هر دو جهان در غبار اینه است
هجوم چاک گل اغوش شبنم است اینجا
بهار هم چقدر دلفگار اینه است
کدام جلوه که محتاج صافی دل نیست
به هرچه می نگری شرمسار اینه است
چنان به عشق تولبریزجلوه خویشم
که هر طرف رودم، دل دچار اینه است
همه به شوخی تمثال چشم باخته ایم
وگرنه حسن برون از کنار اینه است
توهم زخود غلطی چند نقش بند وبناز
که روی کار جهان پشت کار اینه است
مباش غره عشرت، درین تماشاگاه
تحیر اینه دار خمار اینه است
چه ممکن است دهد عرض هرزه تازی ها
همیشه موج نگاهم سوار اینه است
سخن ز جوش حیا بر لبم گره گردید
نفس ز اب به بند حصار اینه است
نکاشتیم سرشکی که جلوه بار نداد
گداز دل چقدر ابیار اینه است
ز زندگی همه گر رنگ رفته ای داریم
به امتحان نفس، در فشار اینه است
ز بی نشانی ان جلوه شرم کن بیدل
هنوز رنگ تو صرف بهار اینه است
ز نقش پای تو کابینه دار اینه است
بساط روی زمین را بهار اینه است
اگر ز جوهر ایینه نیست دام به دوش
چرا زروی تو حیرت شکار اینه است
به یاد جلوه نظر باختیم لیک چه سود
که این گل از چمن انتظار اینه است
به دستگاه صفا کوش گر دلی داری
همین فروغ نظر اعتبار اینه است
توان ز ساده دلی گشت نسخه تحقیق
که خوب و زشت جهان در کنار اینه است
به روی کار نیاید هنر ز صافدلان
که عرض جوهر خود زنگبار اینه است
کدورت از دم هستی کشد دل اگاه
نفس به چشم تأمل غبار اینه است
همه به شوخی تمثال چشم باخته ایم
و گر نه حسن برون از کنار اینه است
مباش غره عشرت کنین تماشاگاه
تحیر اینه دار خمار اینه است
سخن ز جوش حیا بر لبم گره گردید
نفس زا به بنذ حصاراینه است
ز نقشهای بد و نیک این جهان بیدل
دلی که صاف شود در شمار اینه است
قید الفت هستی وحشت اشیانی هاست
شمع تا نفس دارد شیوه پرفشانی هاست
شانه را به گیسویش طرفه هم زبانی هاست
سرمه را به چشم او، الفت اشیانی هاست
ما ز سیر این گلشن عشوه طرب خوردیم
ورنه چشم واکردن عبرت امتحانی هاست
ای سحر تامل کن، یک نفس تحمل کن
وحشت و دم پیری شوخی و جوانی هاست
زلف تابدارش را شانه می دمد افسون
دیده وقف حیرت کن موج جان فشانی هاست
پیش چشم بیمارش گر دوتا شود نرگس
عیب سرنگونی نیست جای ناتوانی هاست
بی خودی ا لفت را، نیست کلفت مردن
مردنی اگر باشد بی تو زندگانی هاست
در وفا چه امکان ست جان کنم دریغ از تو
بر جبین گره مپسند این چه بدگمانی هاست
چارسوی امکان را جز غبار جنسی نیست
بستن در مژگان عافیت دکانی هاست
محو یأس کن حاجت ورنه نزد عبرت ها
در طلب عرق کردن نیز ترزبانی هاست
از غرور وهم ایجاد هرزه رفته ای بر باد
ای غبار بی بنیاد این چه اسمانی هاست
عمرهاست بی حاصل می زنی پر بسمل
بهر نیم جان بیدل این چه سخت جانی هاست
باز درس خاشاکم سطر شعله خوانی هاست
صفحه می زنم اتش عذر پرفشانی هاست
کیست ضبط خودداری تا کشد عنان من
خون بسمل شوقم ساز من روانی هاست
بی زبانی عاشق ترجمان نمی خواهد
تا شکست رنگی هست عرض ناتوانی هاست
روز کلفت حسرت شام داغ نومیدی
صبحم ان و شامم این طرفه زندگانی هاست
برگ عشرت هستی غیر رقص بسمل چیست
رنگ و بوی این گلشن جمله پرفشانی هاست
جسم و کوه در دامان عمر و یک قلم جولان
با چنین گران خیزی خوش سبک عیانی هاست
به که از فنای خود صندلی به دست اریم
ورنه دور هستی را نشئه سرگرانی هاست
هر طرف گذر کردیم هم به خود سفر کردیم
ای محیط حیرانی این چه بیکرانی هاست
گوش کر مهیا کن نغمه جز خموشی نیست
بی نگه تماشا کن جلوه بی نشانی هاست
اه بی پر و بالیم اشک عجز تمثالیم
سر به خاک می مالیم سعی ناتوانی هاست
ساز با شکست دل یار ازین نوا غافل
به که پیش خود نالیم ناله بی زبانی هاست
مایه خرد بیدل منشا فضولی نیست
خودفروشی عالم از جنون دکانی هاست
لاف ما و من یکسر دعوی خدایی هاست
خاک گرد و بر لب مال ایا چه بی حیایی هاست
اوج جاه خلقی را بی دماغ راحت کرد
بیشتر سر این بام جای بدهوایی هاست
ریش دفتر تزویر، خرقه، محضر بهتان
دین شیخ اگر این است فسق پارسایی هاست
حق شناس غفلت هم زنگ دل نمی خواهد
اینه جلا دادن شکر خودنمایی هاست
سعی خلوت دل کن شاه ملک عزت باش
در برون در خفتن ذلت گدایی هاست
صبح از اسمان تازی سر فرو نمی ارد
یعنی این دو دم هستی همت ازمایی هاست
شمع درخور هر اشک دور می رود زین بزم
وصل دوستان یکسر دعوت جدایی هاست
شکوه گر به یاد امد از حیا عرق کردیم
ساز ما به این مضراب کوک تر صدایی هاست
خاک این بیابان را گریه ات نزد ابی
ورنه هر قدم اینجا بوی اشنایی هاست
الفت دل این مقدار پایبند عجزم کرد
رشته تا گره دارد غافل از رسایی هاست
بی بضاعتان بیدل ناگزیر افاتند
رنج خار و خس بردن از برهنه پایی هاست
بیقراریهای چرخ از دست کجرفتاری است
خاک را اسودگی از پهلوی همواری است
نیست غیراز سوختن عید مذلت پیشگان
خار را در وصل اتش پیرهن گلناری است
از مزاج ما چه می پرسی که چون ریگ روان
خاک ما چون اب از ننگ فسردن جاری است
گر ز دست ما نیاید هیچ جانی می کنیم
ناله بلبل درین گلشن گل بیکاری است
ابروخواهی، مقیم استان خویش باش
اشک را از دیده پا بیرون نهادن خواری است
پرفشانی نیست ممکن بسمل تصویررا
زخمی تیغ تحیر از تپیدن عاری است
دست همت استین می گردد از خالی شدن
سرنگونی مرد را از خجلت ناداری است
شعله خاکسترشود تا اورد چشمی به هم
یک مژه اسودگی اینجا به صد دشواری است
غیر تیغ اوکه بردارد سرافتادگان
خفتگان را صبح روشن صندل بیداری است
بگذر از فکر خرد بیدل که در بزم وصال
گردش ان چشم میگون افت هشیاری است
لوح هستی یک قلم از نقش قدرت عاری است
امد ورفت نفس مشق خط بیکاری است
از ره غفلت، عدم را، هستی اندیشیده ایم
شبهه تقریریم و استفهام ما انکار ی است
ذره ایم اما به جشم خود گران فتاده ایم
اندکی هم چون به عرض امد همان بسیاری است
پسمل ناز، که ام یارب که از توفان شوق
هر سر مویم چو مژگان مایه خونباری است
دیده کو تا بنگرد کامروز سروناز من
همچو عمر عاشقان سرگرم خوش رفتاری است
از خمار ناتوانیها چسان اید برون
سایه مژگان نگاهش را شب بیماری است
هرکه را حسرت، شهید تیغ بیدادش کند
هر دو عالم عرض یک اغوش زخم کاری است
با همه وارستگی سودا تغافل پیشه نیست
موی مجنون در تلافیهای بی دستاری است
عقده اشکی اگر باقیست دل خون می خورد
تا بود یک غنچه این باغ از شکفتن عاری است
عالمی با فتنه می جوشد ز مرگ اغنیا
خواب این ظالم سرشتان بدتر از بیداری است
گردن تسلیم مشتاقان ز مو باریکتر
بر سر ما همچو اب، احکام تیغت جاری است
از من بیدل قناعت کن به فریاد حزین
همچو تار ساز نقد ناتوانان زاری است
صفای اب به یاد غبار راه کسی است
حباب دیده قربانی نگا ه کسی است
کنون سفیدی چشم گهر یقینم شد
کز انتظارکف بحر دستگاه کسی است
بهار ناز ز جیب نیاز می بالد
شکست موج همان سایه کلا ه کسی است
زهی محیط ترحم که موج گفتارش
گهی نوید عطا، گاه عذرخواه کسی است
به این نشاط که جوشید موج و اب به هم
ز فیض مقدم خان طرب پناه کسی است
به روی اب نوشته ست کلک رأفت او
درین قلمرو اگر نامه ی سیاه کسی است
به نور طلعت او چشم بیدلان روشن
که را توهم مهر کسی و ماه کسی است
به گلزاری که حسنت بی نقابست
خزان در برگریز افتابست
زشرم یک عرق گل کردن حسن
چو شبنم صد هزار ایینه ابست
جنون ساغرپرست نرگس کیست
گریبان چاکی ام موج شرابست
ز دود سینه ام دریاب کامشب
نفس بال و پر مرغ کبابست
که دارد جوهر عرض اقامت
فلک تا ماه نوپا در رکابست
توهم مرده نام است ورنه
چویاقوت اتش وابم سرابست
درین دنیا چه دیبا و چه مخمل
همین وضع ملایم فرش خوابست
به چشم خلق بی لاحول مگذر
نظرها یک قلم مد شهابست
طرب خواهی دل از مطلب بپرداز
کتان چون شسته گردد ماهتابست
برو ای سایه در خورشیدگم شو
سیاهی کردنت داغ حجابست
نظر واکرده ای محو ادب باش
سوال جلوه حیرانی جوابست
به هر سو بگذری سیر نفس کن
همین سطر از پریشانی کتابست
نگه باید به چشم بسته خواباند
گر این خط نقطه گردد انتخابست
خیال اندیش دیداریم بیدل
شب ما دلنشین افتابست
در سایه ای ابرو نگهت مست و خرابست
چون تیغ ز سر درگذرد عالم ابست
عاشق به چه امید زند فال تماشا
در عالم نیرنگ توتا جلوه نقابست
یک غنچه بیدار ندارد چمن دهر
شاخ گل این باغ سراسر رگ خوابست
ما غرقه توفان خیالیم وگرنه
این بحر تنک مایه تر از موج سرابست
یک دیده تر بیش نداریم چو شبنم
در قافله ما همه مینای گلابست
پروانه کامل ادب پای چراغیم
درکشور ما بال و پر ریخته بابست
فرصت طلبی لازم انجم وفا نیست
تا بسمل ماگرم تپش گشت کبابست
بی مغز بود دانه کشت امل دهر
در رشته موج ارگهری هست حبابست
عبرتگه امکان نبود جای اقامت
در دیده نگه را همه دم پا به رکابست
در عشق به معموری دل غره مباشید
هرجا قدم سیل رسیده ست خرابست
بیداری بختم زگل ابله پایی ست
تا غنچه بود دیده امید به خوابست
چون جوهرایینه زحیرت همه خشکیم
هرچند رگ و ریشه ما در دل ابست
جز سوز وگداز از پر پروانه نخواندیم
این صفحه اتش زده جزو چه کتابست
بیدل ز سخنهای، تو مست است شنیدن
تحریک زبان قلمت موج شرابست
مشاطه شوخی که به دستت دل ما بست
می خواست چمن طرح کند رنگ حنا بست
ان رنگ که می داشت دریغ از ورق گل
از دور کف دست تو بوسید و به پا بست
اخرچمنی را به سرانگشت تو پیچید
وا کرد نقاب شفق و غنچه نما بست
اب است ز شبنم دل هر برگ گل امروز
کاین رنگ چمن ساز وفا سخت بجا بست
زین نور که از شمع سرانگشت تو گل کرد
تا شعله زند اتش یاقوت حنا بست
کیفیت گل کردن این غنچه به رنگی ست
کز حیرت سرشار توان اینه ها بست
ارباب نظر را به تماشای بهارش
دست مژه ای بود تحیر به قفا بست
تا چشم گشاید مژه اغوش بهار است
رنگ سر ناخن چقدر عقده گشا بست
گر وانگری صنعت مشاطگیی نیست
سحراست که برپنجه خور سها بست
تا عرضه دهد منتخب نسخه اسرار
طراح چمن معنی هرغنچه جدا بست
بیدل تو هم از شوق چمن شو که به این رنگ
شیرازه ی دیوان تو امروز حنا بست
نفس را الفت دل پیچ و تابست
گره در رشته موج از حبابست
درین محفل ز قحط نشئه درد
اثر لب تشنه اشک کبا بست
درنگ از فرصت هستی مجویید
متاع برق در رهن شتابست
صفا ایینه زنگار دارد
فلک دود چراغ افتابست
به روی خویش اگر چشمی کنی باز
زمین تا اسمانت فتح بابست 
دلی داریم نذر مه جبینان
دیار حسن را ایینه بابست
ز چشم سرمه الودش مپرسید
زبان اینجا چو مژگان بی جوابست
هزار ایینه در پرداز زلفش
ز جوهر شانه مژگان در ابست
تماشای چمن بی نشئه ای نیست
زگل تا سبزه یک موج شرابست
نمی دانم جمال مد عا چیست
ز هستی تا عدم عرض نقابست
کم اب است انقدر دریای هستی
کزو تا دست می شویی سرابست
بیابان طلب بحری است بیدل
که انجا ابله جوش حبابست
هرسو نگرم دیده به دیدار حجابست
ای تار نظر پیرهنت این چه نقابست
خمیازه شوق تو به می کم نتوان کرد
ما را به قدح نسبت گرداب و حبابست
استان نتوان چشم به پای تو نهادن
این گل ثمر دیده بی خواب رکابست
ای شمع حیا رنگ، عتاب ان همه مفروز
هرجا شرر ایینه شود جلوه کبابست
غافل ز شکست دل عاشق نتوان بود
معموری امکان به همین خانه خرابست
گیرم نشدم قابل پیمانه رحمت
ایینه یاسم چه کم از عالم ابست
پرواز نیاید ز پرافشانی مژگان
ای هیچ به کاری که نداری چه شتابست
ما هیچکسان، بیهوده مغرور کمالیم
گر ذره به افلاک پرد در چه حسابست
این میکده کیفیت دیدار که دارد
هرجا مژه اغوش کشد جام شرابست
منعم دلش از بستر مخمل نشکیبد
این سبزه خوابیده سراپا رگ خوابست
صد ابله پیمانه ده ریگ روانم
پای طلبم ساقی مستان شرابست
یارب هوس شانه گیسوی که دارد
عمری ست که شمشاد به خون خفته ابست
خاموشی ان لب به حیا داشت سوالی
دادیم دل از دست و نگفتیم جوابست
بیدل ز دویی چاره محال است درین بزم
پرداز تو هم اینه چندان که نقابست
هستی چو سحر عهد به پرواز فنا بست
باید همه را زین دونفس دل به هوا بست
درگلشن ما مغتنم شوق هوایی ست
ای غنچه در اینجا نتوان بند قبا بست
یک مصرع نظاره به شوخی نرساندیم
یارب عرق شرم که مضمون حیا بست
تحقیق ز ما راست نیاید چه توان کرد
پرواز بلندی به تحیر پر ما بست
از وهم تعلق چه خیال است رهایی
در پای من این گرد زمینگیر حنا بست
بی کشمکشی نیست چه دنیا و چه عقبا
اه از دل ازاد که خود را به چها بست
بر خویش مچین گر سرمویی ست رعونت
این داعیه چون ابله سرها ته پا بست
گر نیست هوس محرم امید اجابت
انصاف کرم بهر چه دستت به دعا بست
کم نیست دو روزی که به خود ساخته باشی
دل قابل ان نیست که باید همه جا بست
فقرم به بساطی که کند منع فضولی
نتوان به تصنع پر تصویر هما بست
دل بر که برد شکوه ز بیداد ضعیفی
بر چینی ما سایه مو راه صدا بست
بیدل نتوان برد نم از خط جبینم
نقاش عرق ریز حیا نقش مرا بست
برکمرتا بهله ان ترک نزاکت مست بست
نازکی در خدمت موی میانش دست بست
بگذر از امید اگاهی که در صحرای وهم
چشم ماکردی که خواهد تا ابد ننشست بست
خاک بر سرگرد خلقی را غرور بام و در
نقش پا بایست طاق این بنای پست بست
هرزه فکر حرص مضمونهای چندین ابله
تا به دامان قناعت پای ما نشکست بست
شمع خاموشیم دیگر ناز رعنایی کراست
عهد ما با نقش پارنگی که ازرو جست بست
قطره واری تا ازین دریا کشی سر بر برکنار
بایدت چون موج گوهر دل به چندین شست بست
بی زیان از خجلت اظهار مطلب مرده ایم
باید از خاکم لب زخمی که نتوان بست بست
یاد چشم او خرابات جنون دیگر است
شیشه بشکن تا توانی نقش ان بدمست بست
هیچکس بیدل حریف طرف دامانش نشد
شرم ان پای حنایی عالمی را دست بست
نقاش ازل تا کمر مو کمران بست
تصویر میانت به همان موی میان بست
از غیرت نازست که ان حسن جهانتاب
واگرد نقاب ازرخ و برچشم جهان بست
شهرت طلبان  غره اقبال مباشید
سرهاست در اینجا که بلندی به سنان بست
سامان کمال ان همه بر خویش مچینید
انبوهی هر جنس که دیدیم دکان بست
منسوب کجان معتمد امن نشاید
زان تیر بیندیش که خود را به کمان بست
ترک طلب روزی از ادم چه خیال است
گندم نتوانست لب از حسرت نان بست
مردیم وزتشویش تعلق نگسستیم
بر ادم بیچاره که افسار خران بست ؟
چون سبحه جهانی به نفس کلفت دل چید
هرجاگرهی بود براین رشته میان بست
هر موج در این بحر هوسگاه حبابی ست
پنسان همه کس دل به جهان گذران بست
کس محرم فریاد نفس سوختگان نیست
شمع از چه درین بزم به هر عضو زبان بست
عمری ست ز هر کوچه بلند است غبارم
بیداد نگاه که بر این سرمه فغان بست
بیدل همه تن عبرتم از کلفت هستی
جز چشم ز تصویر غبارم نتوان بست
همت چه برفرازد از شرم فقر ما دست
عریان تنی لباسیم کو استین کجا دست
بی انفعالی از ما ناموس ابرو برد
تا جبهه بی عرق شد شستیم از حیادست
هرجا لب سوالی شد بر در طمع باز
دیگر به هم نیاید چون کاسه گد دست
قدر غنا چه داند ذلت پرست حاجت
برپشت خود سوار است از وضع التجادست
یاران هزار دعوی از لاف پیش بردند
از اتفاق با لب طرح است در صدا دست
گردون ناپشیمان مغلوب هیچکس نیست
سودن مگر بیازد بر دست اسیا دست
ای صحبت ازدل تنگ تهمت نصیب شبنم
این عقده گرگشودی تا اسمان گشا دست
چاک لباس مجنون خط می کشد به صحرا
اینجا هزار دامن خفته ست جیب تا دست
تغییر رنگ فطرت بی ننگ سیلیی نیست
روز سیاه دارد درکسوت حنا دست
دریوزه طراوت یمنی ندارد اینجا
چون نخل عالمی را شد خشک بر هوا دست
بر قطع زندگانی مشکل توان جدا کرد
از دامن هوسها، این صدهزار پا، دست
رعنایی تجما، مست خراش دلهاست
هرگاه پنجه یازبد، شد ناخن ازما دست
حرص حصول مطلب، بی نشئه جنون نیست
از لب دو گام پیش است در عرصه دعا دست
از دستگیری غیر در خاک خفتن اولی ست
همچون چنار یارب روید ز دست ما دست
حیف است سعی همت خفت کش گل و مل
بایدکشید از این باغ، یا دامن تو، یا، دست
بیدل درپن بیابان خلقی به عجز فرسود
چون نقش پا قستیم ما هم به پرپا دست
کنون که مژده دیدار شوق بنیادست
به هر طرف رودم دل تجلی ابادست
مکن به اینه تکلیف نامه و پیغام
که در حضور نویسی تحیر استادست
تعلقی به دل ما خیال بشه نکرد
به ناوکت که درین باغ سرو ازادست
مشو ز حسرت دیدار بیش ازین غافل
که دیده ها چو جرس بی تو شیون ابادست
نه دام دانم و نی دانه اینقد ر دانم
که دل به هر چه کشد التفات صیادست
ز پیچ و تاب خط و زلف گلرخان دریاب
که رنگ حسن هم اینجا شکست بنیادست
سپند صرفه شوخی ندید ازین محفل
حذر که جرأت فریاد سرمه ایجادست
جنون بی ثمری چاک سینه می خواهد
ز نخلهای دگر باب شانه شمشادست
ز بسکه حیرتم از شش جهت غلو دارد
نگه چو اینه ام در شکنج فولادست
به عالمی که تظلم وسیله ضعفاست
اگر به ناله نیرزیم سخت بیدادست
به قدر جانکنی از عمر بهره ای داربم
شرار تیشه چراغ امید فرهادست
به درد حسرت دیدار مرده ایم و هنوز
نفس در ایه دنباله ذتر فریادست
حضور لاله وگل بی بهار ممکن نیست
به جلوه تو دو عالم فرامشی یادست
جنون رنگ مپیما درین چمن بیدل
شراب شیشه نه غنچه یک پریزادست
نه دیر مانع و نی کعبه حایل افتادست
ره خیال تو در عالم دل افتادست
فسون عشق به جام نیاز، ناز چه ریخت
که حسن سرکش و ایینه غافل افتادست
حساب سایه و خورشید تا ابد باقیست
ادب پرستی و دیدار مشکل افتادست
چه وانمایدم این هستی عدم تمثال
ندیدن اینه ای در مقابل افتادست
در ان مقام که عدل کرم به عرض اید
بریدنیست زبانی که سایل افتادست
ترددی که در او مزد راحت است کجاست
نفس در اتش پرواز بسمل افتادست
ز بس غبار که دارد طبیعت امکان
سفینه در دل دریا به ساحل افتادست
بلای کج روی ات را کسی چه چاره کند
که هرزه گردی و رختت به منزل افتادست
چگونه حسن به صد رنگ جلوه نفروشد
که جای اینه در دست او دل افتادست
به ان بضاعت عجزم که گاه بسمل من
به جای خون عرق از تیغ قاتل افتادست
به کلفت دل مأیوس من که پردازد
هزار اینه زین رنگ درگل افتادست
کدام ناله، چه دل، بیدل ان قدر دانم
که حیرتی به خیالی مقابل افتادست
مرا به ابله پا چه مشکل افتادست
که تا قدم زده ام پای بر دل افتادست
به قدر سعی دراز است راه مقصد ما
وگرنه در قدم عجز منزل افتادست
نفس نمانده و من می کشم کدورت جسم
گذشته لیلی وکارم به محمل افتادست
امید گوهر دیگر ازین محیط کراست
همین بس است که گردی به ساحل افتادست
چو سروگرچه نداربم طواف ازادی
رسیده ایم به پایی که در گل افتادست
تو درکناری و ما بیخبر، علاجی نیست
فروغ شمع تو بیرون محفل افتادست
به غیر نفی چه اثبات می توان کردن
طلسم هستی ما سخت باطل افتادست
زسنگ جوش شرر بین و ناله خرمن کن
که زیر خاک هم اتش به حاصل افتادست
تبسم که به خون بهار تیغ کشید
که خنده بر لب گل نیم بسمل افتادست
نه نقش پاست که در وادی طلب پیداست
ز کاروان جرسی چند بیدل افتادست
گداز امن درین انجمن کم افتادست
به خانه ای که تویی سقف ان خم افتادست
ز سعی اگر همه ناخن شوی چه خواهی کرد
گره به رشته تدبیر محکم افتادست
مگر به سجده توان پیش برد ناز غرور
که همچو شمع سر ازپا مقدم افتادست
جهان تلاش لگدکوب یکدگر داره
چو سبحه قافله ها درپی هم افتادست
ازین قیامت توفان نفس مگوی و مپرس
کجاست ادمی، اتش به عالم افتادست
مباد زان لب خامش سوال بوسه کنی
غرور تیغ تغافل تنک دم افتادست
فناست انچه ز علم و عیان به جلوه رسید
هنوز صورت انجام مبهم افتادست
ز نقش پا به جبین وارسید ونوحه کنید
نگین ماست که یکسر ز خاتم افتادست
یکی است پست و بلند بنای هستی ما
به خاک، سایه نقش قدم کم افتادست
سراغ وحشت فرصت ز اشک ماگیرید
سحر ز باغ گذشته ست شبنم افتادست
صبا درین چمن از غنچه ها نقاب مدر
سر همه به گریبان ماتم افتادست
کباب اتش بی دردی ام مکن یارب
به حق دیده بیدل که بی نم افتادست
فسون وهم چه مقدار رهزن افتادست
که ذر بر تو مراکار با من افتادست
کجا روم که چو اشکم ز سعی بخت نگون
به پیش پا همه از پا فتادن افتادست
چو غنچه محرم زانوی دل شو و دریاب
که در طلسم گریبان چه دامن افتادست
چرا جنون نکند فطرت از تصور من
که عمرهاست نگاه تو بر من افتادست
به غیر سوختن از عشق نیست جان بردن
بت اتشی به قفای برهمن افتادست
صدای کوه به این نغمه گوش می مالد
که سنگ و خشت همه در فلاخن افتادست
نه نخل دانم و نی گلبن اینقدر دانم
که راه نشو و نماها به گلخن افتادست
در احتیاج نم جبهه می دهد اواز
که اب شو، گرت اتش به خرمن افتادست
تلاش نقش نگین می رسد به قبر اخر
به دوش دل ز جهان بارکندن افتادست
شرر نی ام که کنم کار خود به خنده تمام
چو شمع تا به سحر سر به گردن افتادست
بهار رنگ ندارد گل دگر بیدل
در اب چشمه ادراک روغن افتادست
بی محابا بر من مجنون میفشان پشت دست
چون سفر غافل مزن در تیغ عریان پشت دست
بار هر دوشی بقدر دستگاه قدرت است
برنمی دارد به غیر از زخم دندان پشت دست
چشم دنیادار، هرجا می گشاید دام حرص
می نهد بر خاک کشکول گدایان پشت دست
خاک گردم کز غبار سرنوشت ایم برون
چون نگین نتوان زدن بر نام اسان پشت دست
دخل درکار جهان کم کن که مانند هلال
می شود از ناخنت اخر نمایان پشت دست
معنی اقبال و ادبار جهان فهمیدنی ست
باوجودگنج در دست است عریان پشت دست
چشم واکردن درین محفل شگونی خوش نداشت
خورد سر تاپای شمع اخر ز مژگان پشت د ست
از مکافات عمل غافل نباید زیستن
می رسد از پشت دست اخر به دندان پشت دست
طینت تسلیم خوبان نیست باب انقلاب
هست دربست وگشاد پنجه یکسان پشت دست
دیده حق بین به وهم غیر می پوشی چرا
برچه عالم می زنی ای خانه ویران پشت دست
بی جمالت هرکجا بستیم احرام چمن
بازگشتیم از ندامت گل به دامان پشت دست
در غبار حاجت استغنای ما محجوب ماند
کف گشودن از نظرهاکرد پنهان پشت دست
بیدل از خود رنگ و بوی اعتبار افشانده ایم
همچوگل ماییم و دامن تاگریبان پشت دست
خم مکن در عرض حاجت تا توانی پشت دست
اینقدرها برنمی دارد گرانی پشت دست
شوکت ملک و ملک تا اوج اقبال فلک
جمله پامال است هرگه می فشانی پشت دست
تا کی از ترک کلاه ارایش اندیشیدنت
معنیی دارد نه صورت انچه خوانی پشت دست
عمرها شد انتظار ضعف پیری می کشم
تا زنم ازپیکر خم برجوانی پشت دست
دعوی قدرت جهانی را زپا افکنده است
پهلوانی، بر زمین گر می رسانی پشت دست
از بیاض چشم قربانی چه استغنا دمید
کاین ورق افشاند برلفظ ومعانی پشت دست
سعی ازادی حریف دامگاه وهم نیست
تاکجاگیرد عیار پرفشانی پشت دست
عهده کار ندامت بار دوشم کرده اند
عمرها شد می گزم از ناتوانی پشت دست
قطع اثار ندامت نیست ممکن زین بساط
حرص دندان دارد و دنیای فانی پشت دست
غیر استغنا علاج زحمت اسباب نیست
پشت پایی گر نباشد، تا توانی پشت دست
ازکفم بیدل نمی دانم چه گل دامن کشید
کز ندامت کردم اخر ارغوانی پشت دست
دل ز اوهام غبارالودست
 زنگ ایینه اتش، دودست
عمرها شدکه چو موج گهرم
بال پرواز قفس فرسودست
طرف عجز غرور ست ابنجا
سجده ها اینه مسجودست
معنی شهرت عنقا دریاب
شور معدومی ما موجودست
گر شوی محرم انجام طلب
نقش پا اینه مقصودست
غنچه گل کن که درین عبرتگاه
خنده را چاک گریبان سودست
بر دل کس نخوری از دم سرد
وعظ بی جا همه جا مردودست
زخم دل ضبط نفس می خواهد
غنچه را بستن لب بهبودست
تشنه مردند، شهدان وفا
اب شمشیر تو خون الودست
بیدل از هستی موهوم مپرس
ساز بنیاد نفس نابودست
اجابتی ندمید از دعای کس به دو دست
مگر سبو شکندگردن عسس به دو دست
ز عجز ساخته ام با هوای عالم پوچ
من و دلی که چو دندان گرفته خس به دو دست
ز رمز حیرت ایینه، حسن غافل نیست
ستاده ام ز دل ساده ملتمس به دو دست
دو برگ گل ز سراپای من جنون دارد
کشیده ام سوی خود دامنت ز بس به دو دست
به گوش دل نتوان زد نوای ساز رحیل
چو ناقه گر همه بربندی اش جرس به دو دست
هوس نمی برد از خلق ننگ عریانی
تو هم بپوش دمی چند پیش وپس به دو دست
به دستگاه جهان غرورپا زده گیر
مچسب هرزه بر این دامن هوس به دو دست
مال کوشش امکان ندامت است اینجا
نبرد پیش جز افسوس هیچکس به دو دست
مباد جیب قیامت درد تظلم دل
گرفته ایم چو لب دامن نفس به دو دست
اشاره می کند از ننگ احتیاج به گور
به گاه جوع زمین کندن فرس به دو دست
چو صبح می روم از دامگاه الفت وهم
زگرد بال پریشان همان قفس به دو دست
درین ستمکده بال هوس مزن بیدل
نگاهدار سر خویش چون مگس به دودست
دل راگشاد کار ز صد عقده برترست
ازادی طبیعت این مهره ششدرست
غواص ارزوی گرفتاری توایم
ما را تأمل گره دام گوهرست
سر برنمی کشیم ز خط رضای دوست
چون خامه سعی لغزش ما هم به مسطرست
رنگ پر یده ای ست ز روی خزان ما
 در بوته های غنچه اگر خرد زرست
گر ارزو به چشم تامل نظرکند
خط لبی که دیده فریب است ساغرست
دریاکشی ست مشرب بیهوشی حباب
از خویش رفتنت به دو عالم برابرست
دارم نوید مقدم سیماب جلوه ای
ناصح خموش  گوشم از اواز پاکرست
تجدید رنگ و بو، نرود از بهار من
نخل حبابم و نفسم جمله نوبرست
واماندگی، فسرده یأسم نمی کند
تسلیم سایه پرتو خورشید را پرست
بالا دوی ست ابله پا در این بساط
اینجا چو شمع گر قدمی هست بر سرست
فردا به خلد هم اگر این ما و من بجاست
ما را همین جبین عرقناک کوثرست
یک روی گرم در همه عالم پدید نیست
 خورشید هم به کشور ما سایه پرورست
دشوار نیست قطع امید من ان قدر
مقراض یأسم و دم تیغم مکررست
بیدل به قلزم اثر انتظار عشق
چشم تری که بی مژه گردید گوهرست
سرکشیها به مرگ راهبرست
گردن موج را حباب سرست
نیست در رنگ اعتبار ثبات
ابروها چو موج درگذرست
سفله بر خرده های زر نازد
لاف پرواز سنگ از شررست
فال راحت مزن کزین کف خاک
هرچه اسوده تر، فسرد ه تر ست
دلخراشی ست غرض جوهر هوش
وقت ایینه خوش که بیخبر ست
شوق واماندگی نصیبت مباد
دل افسرده ناله دگرست
بی تو چندان گر یستم که چو ابر
سایه من سواد چشم ترست
از هجوم بهار اَبله ام
جاده پنهان چو رشته در گهرست
بر اثرهای عجز می تازم
همچو رنگم شکست بال و پرست
پشت تمکین به اعتبار قوی ست
کوه را لعل مهره ی کمرست
در طبلگاه دل چو موج و حباب
منزل و جاده هر دو در سفرست
غفلت، افسون نارسایی ماست
دست خوابیدگان به زیر سرست
بیدل ازگریه شهرتی داریم
بال پرو از ابر چشم ترست
عمرها شد عجزطاقت سوی جیبم رهبرست
در ره تسلیم دل پایی که من دارم سرست
تا فروغ شعله خورشید حسنی دیده ام
صبح اگربالد به چشم من کف خاکسترست
ای که بر نقش قدش دل بسته ای هشیار باش
سایه این سرو اشوب قیامت پرورست
ذوق تسلیمی به جیب امتحانت گل نریخت
ورنه همچون شمع، دامن تاگریبانت سرست
گر کند حسنش بساط حیرت ایینه گرم
هر قدر نظاره ها بر دیده پیچد جوهرست
سرمه ان چشم، دل را در سیهروزی نشاند
شیشه ما را غبار از موج خط ساغرست
تا تمنای می ام گل کرد از خود رفته ام
چون سحر در شوخیِ خمیازه ام بال و پرست
ابله در راه شوقم بسکه دارد جوش اشک
نقش پایم هر کجا گل می کند چشم ترست
سعی ما بی دانشان گامری به همواری نزد
هر خطی کز خامه مجنون دمد بی مسطرست
هر سخن کز پرده ی تسلیم خارج گل کند
ناملایمتر ز اهنگ دف بی چنبرست 
دست بردل نه، زنیرنگ سراغ ما مپرس
کاروان ناله ایم و اتش ما دیگرست
بیدل از پرواز، خجلت دارم، اما چاره نیست
ذره موهومم وگل کردنم بال و پرست
نسخه ارام دل در عرض اهی ابترست
غنچه ها را خامشی شیرازه بال و پرست
هیچکس را حاصل جمعیت ازاسباب نیست
بحر را هم موج بیتابی زجوش گوهرست
باید از هستی به تمثالی قناعت کردنت
میهمان خانه ایینه بیرون درست
بس که دارد شور اهنگ مخالف روزگار
هرکه می اید در اینجا طالب گوش کرست
اعتبار ما به خود واماندگان اشفتگی ست
خاک اگر ایینه می گردد غبارش جوهرست
افتاب طالع ما داغ حرمان است و بس
اسمان تیره بختی ها سویدا اخترست
بعد مرگ، اجزای ما، توفانی موج هواست
تا نپنداری که ما را خاک گشتن لنگرست
عشرت اهنگی ز بزم میکشان غافل مباش
اشیان رنگ اگر بی پرده گردد ساغرست
خاک اگر باشم به راهت جوهر ایینه ام
ور همه ایینه گردم بی تو خاکم بر سرست
بسکه شد خشک ازتب گرم محبت پیکرم
همچو اخگر بر جبین من عرق خاکسترست
عمرها شد می روم از خویش و بر جایم هنوز
گرد تمکین خرامت موج اب گوهرست
شور عشقت انقدر راحت فروش افتاده است
کز تپش تا ناله بیمار صاحب بسترست
اب تیغت تا نگردد صندل ارامها
کی شود این نکته ات روشن که سر دردسرست
چشم و گوشی را که بیدل نیست فیض عبرتی
در تماشاگاه معنی روزن بام و درست
زندگی نقد هزار ازارست
هرقدر کم شمری بسیارست
دل جمعی که توان گفت کجاست
غنچه هم یک سر و صد د ستارست
به شمار من و ما خرسندیم
چه توان کرد نفس بیکارست
اثر سعی کدام ابله پاست
خار این ره مژه خونبارست
خاکساران چمن خرمی اند
سبزه و گل به زمین بسیارست
حشن نادیده تماشا دارد
مژه برداشتنت دیوارست
در عدم نیز غباری دارد
خاکم ایینه جوهردارست
پیش پا می خورم از الفت دل
بر نفس اینه ناهموارست
نارسایی قفس شکوه کیست
خامشی پیجش صد طومارست
غنجه را خنده و پرواز یکی ست
بال ما در گره منقارست
چون جرس کاش به منزل نرسیم
ناله ما ز اثر بیزارست
مرده هم فکر قیامت دارد
ارمیدن چقدر دشوارست
بیدل از صنعت تقدیر مپرس
زلف یاریم و شب ما تارست
هوس دل را شکست اعتبارست
به یک مو حسن چینی ریش دارست
ز ننگ تنگ چشمیهای احباب
به هم اوردن مژگان فشارست
دل بی کینه زین محفل مجویید
که هر ایینه چندین زنگبارست
نمی خواهد حیا تغییر اوضاع
لب خاموش را خمیازه عارست
جضور اهل این گلزار دیدم
همین رنگ جنا شب ژنده دارست
عصا و ریش شیخ اعجاز شیخ است
که پیر و شیرخوارانی سوارست
نفس را هر نفس رد می کند دل
هوای این چمن پر ناگوارست
قناعت کن ز نقش این نگینها
به ان نامی که بر لوح مزارست
به دوش همتت نه اطلس چرخ
اگر عریان شوی یک جامه وارست
به چشمت گرد مجنول سرمه کش نیست
وگرنه ششجهت لیلی بهارست
به پیش قامتش از سرو تا نخل
همه انگشتهای زینهارست
جهان می نالد از بی دست و پایی
صدا عذر خرام کوهسارست
فلک تا دوری از تجدید دارد
بنای گردش رنگ استوارست
چو مو چندان که بالم سرنگونم
عرق در مزرع شرم ابیارست
سراغ خود درین دشت ازکه پرسم
که من تمثالم و ایینه تارست
مپرس از اعتبار پوچ بیدل
احد زین صفرها چندین هزارست
توان به صبر نمودن دل شکسته درست
که هیچ نقش نگشته ست نانشسته درست
کسی به الفت ساز نفس چه دل بندد
گره نمی کند این رشته گسسته درست
چو اشک شمع زیانکار محفل رنگیم
شکست ما نشودجز به چشم بسته درست
به چاره دل مأیوس ما که پردازد
مگرگدازکند شیشه شکسته درست
روا مدارکه مستان شکست بردارند
مبر به میکده غیراز سبوی دسته درست
دگر تظلم الفت کجا برد یارب
دل شکسته کزو ناله هم نجسته درست
تلاش عجز به جایی نمی رسد بیدل
مگر چوشمع کنی کار خود نشسته درست
قابل نخل ما بر دگرست
گردن شمع را سر دگرست
سر به گردون فرو نمی اربم
این هواهای منظر دگرست
کشت اقبال معصیتها سبز
ابر ما، دامن تر دگرست
از دم واپسین خبر جستم
گفت این دور ساغر دگرست
خواجه در هر لباس گرداندن
چون تأمل کنی خر دگرست
با حریصان عجوز دنیا را
زن مخوانید شوهر دگرست
عالمی را چو شمع حسرت خورد
وضع خمیازه از در دگرست
راست بر جاده جنون تازند
موی ژولیده مسطر دگرست
راحت از وضع سایه کسب کنید
پهلوی عجز بستر دگرست
نامه ام فال بین قاصد نیست
رنگ اگر بشکند پر دگرست
به کجا سرنهم که چو ن زنجیر
هر دری حلقه در دگرست
بیدل اگه نه ای ز ضبط نفس
گره رشته گوهر دگرست
دل از بهار خیال توگلشن رازست
نگه به یاد جمالت بهشت پردازست
خیال مرهم کافورگل فروش مباد
به روی تیغ توام چشم زخم دل بازست
توبرق جلوه، نگه دشمنی، کسی چه کند
شکست اینه حسن، مستی نازست
گداختم زتحیرکه چشم اینه هم
بهار حسن تو را شبنم نظربازست
می ام چو نکهت گل جوهر هواگردید
هنوز شیشه رنگم شکستن اغازست
لبی که خنده در او خون شود لب میناست
رگی که نیش به دل می زند رگ سازست
سخاست نشئه شهرت کرم نژادان را
گشاده دامنی ابر، بال پروازست
فریب عجز مخور ازپر شکسته رنگ
که درگرفتن پرواز چنگل بازست
ز پیچ و تاب نفس سوز دل توان دانست
زبان دود به اسرار شعله غمازست
ندانم این همه حرف جنون که می کوبد
که گوش حلقه زنجیر ما پر اوازست
توان ز بیخودی ام کرد سیر عالم حسن
شهید عشقم و خونم قلمرونازست
نهال گلشن قدر سخنوری بیدل
به قدر معنی برجسته گردن افرازست
تو محو خواب و در سیرکن فکان بازست
مبند چشم که اغوش امتحان بازست
درین طربکده حیف است ساز افسردن
گره مشوکه زمین تا به اسمان بازست
کجا دمید سحرکز چمن جنون نشکفت
تبسمی که گریبان عاشقان بازست
به معبدی که خموشان هلاک نام تواند
چو سبحه بر دریک حرف صد دهان بازست
به هر طرف گذری سیر نرگسستان کن
به قدر نقش قدم چشم دوستان بازست
به پیش خلق ز انداز عالم معقول
زبان ببند که افسار این خران بازست
درین هوسکده غافل ز فیض یأس مباش
دری که بر رخ ما بسته شد همان بازست
ز جا نرفته جنون هزار قافله ایم
جرس بنال که بر ما ره فغان بازست
به جاده های نفس فرصت اقامت عمر
همان تأمل شاگرد ریسمان بازست
به کنه سود و زیان کیست وارسد بیدل
متاعها همه سربسته و دکان بازست
دل به یاد پرتو حسنت سراپا اتشست
از حضور افتاب ایینه ما اتشست
پیکر ما همچو شمع ازگریه شادی گداخت
اشک هرجا بنگری اب است، اینجا اتشست
تا نفس باقی ست عمر از پیچ وتاب اسوده نیست
می تپد برخویشتن تا خار و خس با اتشست
گرمی هنگامه افاق موقوف تب است
روز اگر خورشید باشد شمع شبها اتشست
عشق می اید برون گر واشکافی سینه ام
چون طلسم سنگ نام این معما اتشست
بی ادب از سوز اشک عاجزان نتوان گذشت
ابله در پا اگر بشکست صحرا اتشست
شمع تصویریم، از سوز وگداز ما مپرس
پرتوی از رنگ تا باقی ست، با ما اتشست
غرق وحدت باش اگر اسوده خواهی زیستن
ماهیان را هرچه باشد غیر دریا اتشست
جز به گمنامی سراغ امن نتوان یافتن
ورنه ازپرواز ما تا بال عنقا اتشست
نیست بیدل بی قراریهای اهم بی سبب
کز دل گرمم نفس را درته پا اتشست
تا به کی خواهی زلاف بخت بر سرها نشست
برخط تسلیم می باید چونقش پا نشست
مگذر از وضع ادب تا ابرو حاصل کنی
چون به خود پیچیدگوهر در دل دریا نشست
برتریها منصب اقبال هر نااهل نیست
سرنگونی دید تا زلف از رخش بالا نشست
بر جبین بحر نقش موج کی ماند نهان
گرد بیتابی چورنگ اخربه روی ما نشست
ارمیدن در مزاج عاشقان عرض فناست
شعله بیطاقت ما رفت از خودتانشست
ازگرانجانی اسیران فلک را چاره نیست
صافها شد درد تا در دامن مینا نشست
پیکرم افسرد در راه امید از ضعف اه
این غبار اخر به درد بی عصاییها نشست
نخلهای این گلستان جمله نخل شمع بود
هرکه امشب قامتی اراست تا فردا نشست
ابرو با عرض مطلب جمع نتوان ساختن
دست حاجت تا بلندی کرد استغنا نشست
صرف جست وجوی خودکردیم عمراما چه سود
هستی ما هم به روزشهرت عنقا نشست
درکفن باقی ست احرام قیامت بستنت
گر توبنشینی نخواهد فتنه ات ازپا نشست
بیدل از برق تمنایش سراپا اتشم
داغ شد هرکس به پهلوی من شیدانشست
تا غبارخط بران حسن صفا پیرا نشست
یک جهان امید در خاکستر سودا نشست
داغ سودای تو دود انگیخت از بنیاد دل
گرد برمی خیزد از جایی که نقش پا نشست
حیرت ما دستگاه انتظار عالمی ست
هرکه شد خاک سر راهت به چشم ما نشست
حسن در جوش عرق خفت از ترددهای ناز
اب این گوهرز شوخی بر رخ دریا نشست
پرگران خیزیم از سعی ضعیفیها مپرس
نقش سنگی کردگل تمثال ما هرجا نشست
فیض عزلت عالمی را در بغل می پرورد
مردمک در سایه مژگان فلک پیما نشست
سربلندی خواهی از وضع ادب غافل مباش
نشئه برمی خیزد از جوشی که در صهبا نشست
پیرگردیدی دگر با دل گرانجانی مکن
پنبه ات تا چند خواهد بر سر مینانشست
در دل ما چون شرارکاغذ اتش زده
داغ هم یک لحظه نتوانست بی پروا نشست
یک جهان موهومی از اثار ما پر می زند
ای فنا مشتاق باید در خیال ما نشست
حسرت دل را زمینگیری نمی گردد علاج
ناله در سیر است بیدل کوه اگر ازپانشست
عاقبت چون شعله خاکستر به فرق ما نشست
درد صهبا پنبه گشت و بر سر مینا نشست
بی توام گرد ضعیفی بس که بر اعضا نشست
ناله ام درکوچه نی چون گره صدجا نشست
کس نمی فهمد زبان سوختن تقریر شمع
در میان انجمن می بایدم تنها نشست
می توان در خاکساری یافت اوج اعتبار
ابله شد صاحب افسر، بسکه زیر پا نشست
هر که را سررشته وضع حیا باشد به دست
می تواند چون نگه در دیده بینا نشست
شعله شوقت نشد پنهان به فانوس خیال
همچو رنگ این می برون از خلوت مینا نشست
سعی پرواز فنا را، اعتبار دیگر است
رفت گرد ما به جایی کز فلک بالا نشست
تیره باطن را چه سود از صحبت روشندلان
صاف نبود زنگ با ایینه گر یک جا نشست
ننگ وضع هم بساطیهای مجنون برنداشت
گرد ما شد اب تا در دامن صحرا نشست
شعله ما را درین بزم ارمیدن مفت نیست
صد تپیدن سوخت تا یک داغ نقش یا نشست
ابرو ذاتی ست بیدل ورنه مانند گهر
مهره گل هم تواند در دل دریا نشست
جوش حرص از یأس من اخر ز تاب وتب نشست
گرد سودنهای دستم بر سر مطلب نشست
نیست هرکس محرم وضع ادبگاه جمال
بر تبسم کرد شوخی خط برون لب نشست
مگذرید از راستیها ورنه طبع کج خرام
می رسد جایی که باید بر دم عقرب نشست
طالع دون همتان خفته ست در زیر زمین
بر فلک باور ندارم از چنین کوکب نشست
دوستان باید به یاد ارند تعظیم وفاق
شمع هم در انجمن بعد از وداع شب نشست
بیش از این بر پیکر بی حس مچینید اعتبار
مشت خاکی گل شد و چون خشت در قالب نشست
شکر عزت هرقدر باشد به جا اوردنی ست
بوسه د اد اول رکاب ان کس که بر مرکب نشست
روز اول افرینشها مقام خود شناخت
افرین بر وصف و لعنت بر زبان سب نشست
انفعال است اینکه بنشاند غبار طبع ظلم
هرکجا تبخاله ای گل کرد شور تب نشست
میکشی کردیم و اسودیم از تشویش وهم
کرد چندین مذهب از یک جرعه مشرب نشست
بیدل از کسب ادب ظلم است بر ازادگی
ناله دارد بازی طفلی که در مکتب نشست
تازمستی غنچه برفرق چمن میناشکست
رنگ ما هم ازترنج جام می صفرا شکست
تنگنای شهر، تاب شهرت سودا نداشت
گرد ما دیوانگان در دامن صحرا شکست
می رود بر باد عالم گر خموشان دم زنند
رنگ صدگلشن به اه غنچه ای تنها شکست
پیچ و تاب موج غیر از انقلاب بحر نیست
چرخ رنگ خویش بامینای مایکجا شکست
صافی وحدت مکدرگشت کثرت جلوه کرد
موج شد تمثال تا ایینه دریا شکست
کیست دریابد عروج دستگاه بیخودی
رنگ ما طرف کلاه ناز پر بالا شکست
موج دریای ندامت امتحان اگهی ست
صدمژه یک چشم مالیدن به چشم ما شکست
از فریب خاکساریهای خصم ایمن مباش
سنگ تا شد مایل افتادگی مینا شکست
بسکه عالم را به حسن خلق ممنون کرده ایم
رنگ هم نتواند ازجرأت به روی ما شکست
باغ امکان یک گل اغوش فضا پیدا نکرد
رنگها بریکدگرازتنگی این جا شکست
عمرها شد از دعاهای سحر شرمنده ام
چین اهی داشتم در دامن شبها شکست
هرزه تاکی پیش پیش بحر باید تاختن
موج ما از شرم در دامان گوهر پا شکست
پیش ازان بیدل که هستی اشیان پیرا شود
نام ما بال هوس در بیضه عنقا شکست
در تماشایی که باید صد مژه بالا شکست
خواب غفلت چون نگه مارا به چشم ما شکست
شوق بیتاب و قدم لبریزجوش ابله
تاکجاهابایدم مینا به پر پا شکست
خاک گردیدیم و از ذوق طلب فارغ نه ایم
نام در پرواز امد تا پر عنقا شکست
عالمی را حسرت ان لعل دراتش نشاند
موج گوهر خار در پیراهن دریا شکست
در خم زلفت چسان فتاد دل گردد بلند
این شبستان سرمه دانها درگلوی ما شکست
سرکشان بگذار تا گردند پامال غرور
گردن این قوم خواهد بار استغنا شکست
تاکدامین قطره گردد قابل تاج گهر
صد حباب اینجا زبی مغزی سرخود راشکست
مو خون لاله می اید سراسر در نظر
یا دل دیوانه ای در دامن صحرا شکست
بی تکلف از غبار یاس دلها نگذری
تشنه خون می شد هرذره چون مینا شکست
برفریب نسیه نقد خرمیها باختیم
ساغر امروز ما بدمستی فردا شکست
تا لطافت از طبایع رفت شعراز رتبه ماند
مشتری گردید سنگ و قیمت کالا شکست
بیدل ازبس شوق دل محمل کش جولان ماست
خواب مخمل موج زد خاری اگردرپا شکست
بی تو در هرجا دل صبر ازما خواهد شکست
شیشه کهسار درگرد صدا خواهد شکست
خار خار حسرت دیدار توفان می کند
صدنی مژگان نگه دردیده هاخواهد شکست
حیرتی زان جلوه ستازد به میدان خیال
قلب مژگانها همه رو بر قفا خواهد شکست
عقل اگر در بارگاه عشق می لافد چه باک
بر در سلطان سر چندین گدا خواهد شکست
شوخی انداز نکهت، سیاب بنیادگل است
گرنفس برخویش بالد رنگ ما خواهد شکست
هرکه امد مشت خاکی بر سر او ریختند
تاکی اخر گرد ای ماتم سرا خواهد شکست
در شکست ارزوتعمیر چندین ابروست
شبنم ایجاداست اگر موج هوا خواهدشکست
شور شوق اهنگم از ساز امید و یأس نیست
ناله درکار است دل بشکست یاخواهد شکست
در بیابانی که ناپیداست راه و منزلش
می رودگرد من از خود ناکجا خواهد شکست
ای نگه در خون نشین و فال گستاخی مزن
رنگش ازگل کردن موج حیا خواهد شکست
گر جنون از اضطراب دل براندازد نقاب
شورش تمثال من ایینه ها خواهد شکست
رازداری در حقیقت خون طاقت خوردن است
شیشه ما بیدل از پاس صدا خواهد شکست
چون حبابم شیشه دل هرکجا خواهد شکست
ان سوی نه محفل امکان صدا خواهد شکست
ناتوانی گر به این سامان بساط ارا شود
عالمی طرف کلاه از رنگ ما خواهد شکست
سعی افسرگر سر ما را ز سودا وانداشت
ابله در دامن تسلیم پا خواهد شکست
صبرکن ای شیشه بر سنگ جفای محتسب
گردن این دشمن عشرت، خدا خواهد شکست
از تعصب، جاهلان دین هدا را دشمنند
عاقبت در چنگ این کوران عصا خواهدشکست
فصل گل ارباب تقوا را ز مستی چاره نیست
توبه موج باده خواهدگشت یا خواهد شکست
از تلاش ناتوانان حکم جرأت برده اند
رنگ ما گر نشکندخود را که را خواهدشکست ؟
بر فسونهای امل مغرور جمعیت مباش
عمر معشوق است و پیمان وفا خواهد شکست
سخت دشوار است منع وحشت ازادگان
سرمه گرددکوه اگر رنگ صدا خواهد شکست
دورگردون گر به کام ما نگرددگو مگرد
ناامیدی هم خمار مدعا خواهد شکست
برگ گل ظلم است اگر خواهی بر اتش داشتن
دست بر خونم مزن رنگ حنا خواهد شکست
ما به امید شکست توبه بیدل زنده ایم
سخت پرهیزی ست گر بیمار ما خواهدشکست
در چمن گر طرف دامانت صبا خواهد شکست
بررخ هربرگ گل رنگ حیا خواهد شکست
کی غبار خاطر هر اسیا خواهد شدن
تخم ما چون ابله درزیرپا خواهد شکست
اعتماد مامن دیگر درین وادی کجاست
گرد ما برباد خواهد رفت یا خواهد شکست
اینچنین گر شور مستی از لبت گل می کند
در لب ساغر چوبوی گل صدا خواهد شکست
نقش چندین جلوه در جمعیت دل بسته اند
بی خبر ایینه مشکن رنگها خواهد شکست
ما جنون اوارگان، اشفتگی سرمنزلیم
در خم دامان زلفی گرد ما خواهد شکست
خواب اسباب جهان رانعمتی جزیأس نیست
میهمانش ناشتا از ناشتا خواهد شکست
جرات ما نیست جزگرد نفس برهم زدن
ناله گر تازد همین قلب هوا خواهد شکست
تا دهد گردون، مراد خاطر ناشاد ما
دستها ازکلفت بار دعا خواهد شکست
هرکجا گرد کسادیها شود عبرت فروش
دیده نرخ ابروی توتیا خواهد شکست
طبع ما هم ازحوادث رنگ خواهد ریختن
شوخی تمثالگرایینه را خواهد شکست
کو دماغ جستجوهای کنار نیستی
موج ما هم دردل بحربقا خواهد شکست
نیست بنیاد تعلق انقدر سنگین بنا
این غباروهم را یک پشت پا خواهد شکست
بیدل ازبوی خود است اخرشکست برگ گل
بال مارا شوخی پرواز ما خواهد شکست
ناتوانی گر چنین اعضای ما خواهد شکست
استخوان دریکدگرچون بوریاخواهد شکست
حاصل دل، جز ندامت نیست، از تعمیر جسم
بار این کشتی غرور ناخدا خواهد شکست
هرکجا صبر ضعیفان پای طاقت افشرد
شیشه ها بر یکدگر جهد صدا خواهد شکست
در قفس فریاد خاموشی است ما را چون حباب
شور این اهنگ هم در گوش ما خواهد شکست
تا نگردد عالم از توفان گل یگ جام می
چون خزان صفرای رنگ ما کجا خواهد شکست
باطن هر غنچه بزم شبنمستان حیاسب
از شکست یک د ل اینجا شیشه ها خواهد شکست
سخت در تیمار جسم افتاده ای هشیار باش
عاقبت از سعی تعمیر این بنا خواهد شکست
شمع این محفل نمی بیند ز خود عاجزتری
موی سر بشناش اگرخاری به پا خواهد شکست
الرحیلی درکمین ما و من افتاده است
کرد چندین کاروان بانگ درا خواهد شکست
گردش صد سال دندان را به سستی می کشد
دانه ماگرد چندین اسیا خواهد شکست
حسن وحدت جلوه افاق را ایینه ایم
هر که ا ز خود چشم پوشد رنگ ما خواهد شکست
بی نیازیها محیط ابروی دیگر است
لب به حاجت وامکن رنگ غنا خواهد شکست
نیست غیر از خودسریها سنگ مینای حباب
این سر بی مغز را بیدل هوا خواهد شکست
شیخ تا عزم بر نماز شکست
صد وضو تازه کرد و باز شکست
صوفی افکند بر زمین مسواک
وجد دندان این گراز شکست
شبهه درس تامل من و تست
رنگ تحقیق از امتیاز شکست
عیش سربسته داشت خاموشی
لب گشودن طلسم راز شکست
بر زمین تاخت حادثات فلک
به نشیب امد از فراز شکست
ادب اموز بود وضع سپهر
گردن ما خم نیاز شکست
دل خراب اعاده درد است
شیشه را حسرت گداز شکست
ناامیدی کلید مطلبهاست
ای بسا در که کرد باز شکست
دستگاه انقدر نباید چید
استینی که شد دراز شکست
مطرب این ندامت انجمنیم
نغمه ماست عجز و ساز شکست
بیدل از پیکر خمیده ما
ناتوانی کلاه ناز شکست
هوس به فتنه صد انجمن نگاه شکست
ز عافیت قدحی داشتیم اه شکست
ز خیره چشمی حرص دنی مباش ایمن
که خلق گرسنه بر چرخ قرص ماه شکست
در این جنونکده شرمی که هر که چشم گشود
به چاک.جیب حتا دامن نگاه شکست
چه ممکن است غبارم شود به حشر سفید
به سنگ سرمه ام ان نرگس سیاه شکست
حق رفاقت یاران بجا نیاوردم
به پا یک ابله دل بود عذرخواه شکست
قدم شمرده گذارید کز دل مایوس
هزار شیشه درین دشت عمرکاه شکست
هوس دمی که نفس سوخت دل به امن رسید
دمید صورت منزل چو گرد راه شکست
شکوه قامت پیری رساند بنیادم
به ان خمی که سراپای من کلاه شکست
هلاک شد جم و خمیازه های جام بجاست
به مرگ نیز ندارد خمار جاه شکست
چو شمع غره وضع غرور نتوان زیست
سری که فال هوا زد قدم به چاه شکست
به گرد عرصه تسلیم خفته ای بیدل
تو خواه فتح تصور نما و خواه شکست
صفحه دل بی خط زخم تو فرد باطلست
ابرو ایینه ما را ز جوهر حاصلست
گر همه حرف حق است اندم که گفتی باطلست
هرچه بیرون امد از لب، خارج اهنگ دلست
نیست از دست تو بیرون اختیار صید ما
پنجه رنگین چوگل تا غنچه می سازی دلست
در ره تسلیم، پر بی خانمان افتاده ایم
بر سر ما سایه ای گر هست، دست قاتلست
بر سبکباران گرانان را بود سبقت محال
هر قدم زبن کاروان بانگ جرس در منزلست
پنبه داغ مرا با حرف راحت کار نیست
گر بیاض من خطی پیدا کند درد دلست
اب می گردد ز شبنم صبح تا دم می زند
سینه چاکان را نفس بر لب رساندن مشکلست
صدق کیشان را فلک در خاک بنشاند چو تیر
سرو این گلشن به جرم راستی پا در گلست
هیچکس افسرده زندان جمعیت مباد
قطره تا گوهر نمی گردد به دریا واصلست
هر طرف مژگان گشایی حسرت دل می تپد
هر دو عالم گرد بال افشانی یک بسملست
در وطن هم صاف طینت را ز غربت چاره نیست
گوهر این بحر را گرد یتیمی ساحلست
امتیاز حسن و عشق از شوق کامل برده اند
می رود ازکف دل و در چشم مجنون محملست
نرم خویان را نباشد چاره از وضع نیاز
هرکجا ابی ست بیدل سوی پستی مایلست
دل انجمن صد طرب ازیاد وصالست
ابادکن خانه ایینه خیالست
کی فرصت عیش ست درین باغ که گل را
گر گردش رنگ است همان گردش سالست
ای ذره مفرسای به پرواز توهم
خورشید هم از اینه داران زوالست
ان مشت غبارم که به پرواز تپیدن
در حسرت دامان نسیمم پر و بالست
ایینه گل از بغل غنچه جدا نیست
دل گر شکند سربسر اغوش وصالست
هرگام به راه طلبت رفته ام از خویش
نقش قدمم اینه گردش حالست
در خلوت دل از تو تسلی نتوان شد
چیزی که در ایینه توان دید مثالست
شد جوهر نظاره ام ایینه حیرت
بالیدگی داغ مه از زخم هلالست
بیدل من وان دولت بی درد سرفقر
کز نسبت او چینی خاموش سفالست
صورت راحت نفور از مردمان عالمست
جلوه ننماید بهشت انجا که جنس ادمست
د ر نظر اهنگ حسرت در نفس شور ظلب
ساز بزم زندگانی را همین زیر و بمست
هر دو عالم در غبار وهم توفان می کند
از گهر تا موج، هرجا واشکافی بی نمست
سایه خود درس وحشت داده مجنون تو را
چشم اهو را سواد خویش سرمشق رمست
گر حیا گیرد هوس ایینه دار ابرو است
چون هوا از هرزه گردی منفعل شد، شبنمست
گرچه پیرم فارغ از انداز شوخی نیستم
قامت خم گشته ام هم چشم ابروی خمست
پادشاهی در طلسم سیر چشمی بسته اند
کاسه چشم گدا گر پر شود جام جمست
با فروغ جعواه ات نظارگی را تاب کو
رنگ گل چون اتش افروزد سپندش شبنمست
در بنای حیرت از حسن تو می بینم خلل
خانه ایینه هم برپا به دیوار نمست
تا نفس باقی ست، ظالم نیست، بی فکر فساد
گوشه گیر فتنه می باشد کمان را تا دمست
شعله هرجا می شود سرگرم تعمیر غرور
داغ می خندد که همواری بنایی محکمست
نامدا ریها گرفتاریست در دام بلا
بیدل انگشت شهان را طوق گردن خاتمست
با کمال بی نقابی پرده دارم شیونست
همچو درد از دل برون جوشیدنم پیراهنست
سجده ریزی دانه را ارایش نشو ونماست
درطریق سرکشها خاک گشتن هم فنست
عافیت گم کرده تا چند خواهی تاختن
هوش اگرداری دماغ جستجویت رهزنست
رهنورد عجز را سعی قدم درکار نیست
شمع را سیرگریبان نیز از خود رفتنست
لاله زار دل سراسر موج عبرت می زند
هرگل داغی که می بینی شکافت گلخنست
اختیاری نیست گردش از نظرها نگذرد
در تماشاگه عبرت چشم ما پرویزنست
وحشتی می باید اسباب جنون اماده است
صد گریبان چاکی ات موقوف چین دامنست
چشم برهم نه اگراسوده خواهی زیستن
در هلاکتگاه امکان ربط مژگان جوشنست
خوشه پردازی نمی ارزد به تشویش درو
زندگی نذر عزیزان، گر دماغ مردنست
بیدل از بس در شکنج لاغری فرسوده ایم
ناله و داغ دل خون گشته طوق وگردنست
در جهان عجز طاقت پیشگی گردن زنست
شمع را از استقامت خون خود درگردنست
ذوق عشرت می دهد اجزای جمعیت به باد
گر به دلتنگی بسازد غنچه ماگلشنست
هرکه رفت از خود به داغی تازه ام ممتازکرد
اتش این کاروانها جمله بر جان منست
جنبشم از جا برد مشکل که همچون بیستون
پای خواب الود من سنگ گران در دامنست
پیش پای خویش از غفلت نمی بینم چو شمع
گرچه برم عالم ازفیض ناگاهم روشنست
بی ریاضت ره به چشم خلق نتوان یافتن
دانه بعد از اردگشتن قابل پرویزنست
سوختم صدرنگ تا یک داغ راحت دیده ام
پیکر افسرده ام خاکستر صد گلخنست
همچنان کز شیر باشد پرورش اطفال را
شعله ها در پنبه داغ دلم پروردنست
اشک مجنونم زبان درد من فهمیدنی ست
در چکیدنها مژه تا دامنم یک شیونست
مهر عشق از روی دلهاگر براندازد نقاب
باطن هر ذره از چندین تپش ابستنست
هرقدر عریان شوم فال نقابی می زنم
چون شکست دل هجوم ناله ام پیراهنست
معنی سوزی ست بیدل صورت اسایشم
جامه احرام اتش پنبه داغ منست
درخور غفلت نگاهی رونق ما و منست
خانه تاریک است اگر شمع تأمل روشنست
چیست نقد شعله غیرز سعی خاکستر شدن
سال و ماه زندگانی مدت جان کندنست
دل به سعی گریه سرشار روشن کرده ایم
این چراغ بیکسی را اشک حسرت روغنست
خامکار الفت داغ محبت نیستم
همچواتش سوختن از پیکر من روشنست
ساغر عشرتگه می گیرد، که در بزم بهار
همچو مینا شاخ گل امروز خون درگردنست
ننگ تصویریم از ما، جرأت جولان مخواه
اینقدرها بس که پای ما برون دامنست
هیچکس بر معنی مکتوب شوق اگاه نیست
ورنه جای نامه پیش یارما را خواندنست
نور بینش جمله صرف عیب پوشی کرده ایم
شوخی نظاره ما تار چشم سوزنست
طبع روشنیم دهد از دست، ربط خامشی
ازپی حبس نفس ایینه حصن اهنست
بشکنم دل تا شوم با رمزتحقیق اشنا
شخص هم عکس است تا ایینه دردست منست
ضبط بیباکی ست درکیش جنون ترک ادب
بی گریبان دست من پای برون از دامنست
جزتأمل نیست بیدل مانع شوق طلب
رشته این ره اگر داردگره، استادنست
فکر تدبیر سلامت خون راحت خوردنست
ما همه بیچاره ایم و چاره ما مردنست
صبح گر هنگامه نشو و نما بر چرخ چید
خاک ما را هم بساطی بر هوا گستردنست
بس که در باغ جهان تنگ است جای انبساط
رنگ اگر دارد پر پرواز در پژمردنست
شیشه ساغر سال و مه ندارد دم زدن
عافیت اینجا نفس بیرون دل بشمردنست
طاس گردون هرچه ارد مفت اوهام است و بس
در بساط ما امید باختن هم بردنست
محرم بحر از شکست قطره می لرزد چو موج
خصم رحمت زیستن دل های خلق ازردنست
جبهه بحر از عرق تا حشر نتوان یافت پاک
زانقدر خشکی که گوهر را غم افسردنست
امتحان در هرچه کوشد خالی از تشویش نیست
بار مشق خامه هم بر پشت ناخن بردنست
بر تغافل زن ز اصلاح شکست کار دل
موی چینی بیش و کم شایسته نستردنست
جرات افشای راز عشق بیدل سهل نیست
تا چکد یک اشک مژگان ها به خون افشردنست
فردوس دل، اسیر خیال تو بودنست
عید نگاه، چشم به رویت گشودنست
شادم به هجر هم که به این یک دم انتظار
حرف لب توام ز تمنا شنودنست
معراج ارزوی دو عالم حضور من
یک سجده وار جبهه به پای تو سودنست
یاد فنا مرا به خیال تو داغ کرد
اه از پری که شیشه به سنگ ازمودنست
اسان مگیر، دیدن تمثال ما و من
زنگ نفس ز اینه دل زدودنست
سرها فتاده است دین ره به هر قدم
از شرم پیش پا مژه ای خم نمودنست
داغ فشار غفلت ما هیچکس مباد
چشمی گشوده ایم که ننگ غنودنست
این است اگر حقیقت اقبال ناکسی
درحق ما عقوبت نفرین ستودنست
در دفتر محاسبه اعتبار ما
بر هیچ یک دو صفر دگر هم فزودنست
بیدل غبار ما ز چه دامن جدا فتاد
بر باد رفته ایم و همان دست سودنست
نی نقش چین نه حسن فرنگ افریدنست
بهزادیِ تو دست ز دنیا کشیدنست
چون موم با ملایمت طبع ساختن
درکوچه های زخم چو مرهم دویدنست
این یک دو دم که زندگی اش نام کرده اند
چون صبح بر بساط هوا دام چیدنست
بستن دهان زخم تمنا به ضبط اه
چون رشته سراب به صحرا تنیدنست
نازم به وحشی نگه رم سرشت او
کز گرد سرمه نیز به دام رمیدنست
حیرت دلیل اینه هیچکس مباد
اشک گهر زیان زده ناچکیدنست
در وادیی که دوش ادب محمل وفاست
خار قدم چو شمع به مژگان کشیدنست
از دقت ادبکده عجز نگذری
اینجا چو سایه پای به دامن کشیدنست
تاکی صفا ز نقش توچیند غبار زنگ
خود را مبین اگر هوس ایینه دیدنست
در عالمی دکه شش جهتش گرد وحشت است
دامن نچیدن تو چه هنگامه چیدنست
فرصت بهار تست چرا خون نمی شوی
ای بیخبر دگر به چه رنگت رسیدنست
بیدل به مزرعی که امل ابیار اوست
بی برگتر ز ابله پا دمیدنست
پیوستگی به حق، ز دو عالم بریدنست
دیدار دوست هستی خود را ندیدنست
ازادگی کزوست مباهات عافیت
دل را زحکم حرص وهوا واخریدنست
پرواز سایه جز به سر بام مهر نیست
از خود رمیدن تو، به حق ارمیدنست
چون موج کوشش نفس ما درتن محیط
رخت شکست خویش به ساحل کشیدنست
پامال غارت نفس سرد یأس نیست
صبح مراد ما که گلش نادمیدنست
بر هرچه دیده واکنی از خویش رفته گیر
افسانه وار دیدن عالم شنیدنست
تا حرص اب و دانه به دامت نیفکند
عنقا صفت به قاف قناعت خزیدنست
گر بوالهوس به بزم خموشان نفش کشد
همچون خروس بی محلش سر بریدنست
امشب ز بس که هرزه زبانست شمع اه
کارم چوگاز تا به سحر لب گزیدنست
ارام در طریقت ما نیست غیرمرگ
هنگامه گرم ساز نفسها تپیدنست
ما را به رنگ شمع درعافیت زدن
از چشم خود همین دو سه اشکی چکیدنست
سعی قدم کجا وطریق فناکجا
بیدل به خنجرنفس این ره بریدنست
از میانش مو به موی ناتوانان جستجوست
از دهانش تا دهان ذره محوگفتگوست
در دلش میل جفا نقش است بر لوح نگین
درلبش حرف وفا بیرون طبع غنچه بوست
خلق گردان یک سرتسلیم، کو فقر و چه جاه
موچوبالد پشم باشد پشم چون بالید موست
خواه دا غ حیرت خود، خواه محو رنگ غیر
دیده ما هرچه هست ایینه دیدار اوست
در خرابات حقیقت هیچ کار افتاده ایم
پای ما پای خم است و دست ما دست سبوست
بسکه نقش امتیاز از صفحه ما شسته اند
ساده چون زانوست گرایینه با ما روبروست
ذکر تیغت در میان امد دل ما داغ شد
تشنگان را یاد اب اتش فروز ارزوست
شوخی جوهرگریبان می درد ایینه را
خار در پیراهن هرگل که بینی بوی اوست
با قناعت ساز اگر حسرت پرست راحتی
بالش ارام گوهر قطره واری ابروست
اشک اگر افسرد رنگ ناله ما نشکند
سروگلزار خیالت بی نیاز اب جوست
شعله داغی به کام دل دمی روشن نشد
لاله باغ جنون ما چراغ چارسوست
عمرها در یاد ان گیسو به خود پیچیده ایم
گر همه ازپیکرما سایه بالد مشکبوست
شکوه خوبان مکن بیدل که در اقلیم حسن
رسم وایین جفا خاصیت روی نکوست
بسکه مستان را به قدر میکشیها ابروست
می زند پهلو به گردون هرکه بر دوشش سبوست
هر دلی کز غم نگردد اب پیکانست و بس
هرسری کز شور سودا نشئه نپذیردکدوست
از شکست دل به جای نازکی خوابیده ایم
بر سر اواز چینی سایه دیوار موست
برنمی اید به جز هیچ از معمای حباب
لفظ ماگر واشکافی معنی حرف مگوست
در دل هر ذره چون خورشید توفان کرده ایم
هرکجا ایینه ای یابند با ما روبروست
ماجرای عرض ما نشنیده می باید شنید
گفتگوی ناتوانان ناتوانی گفتگوست
جیب هستی چون سحر غارتگر چاک است و بس
رشته امال ما بیهوده دربند رفوست
بسکه در راهت عرقریز خجالت مرده ایم
گر ز خاک ما تیمم اب بردارد وضوست
چون نگین ازمعنی تحقیق خود اگه نی م
اینقدردانم که نقش جبهه من نام اوست
برق جوشیده ست هرجا گریه ای سرکرده ام
باکمال خاکبازی طفل اشکم شعله خوست
تا به خود جنبد نفس صد رنگ حسرت می کشم
درکف اندیشه جسم ناتوانم کلک موست
چون گهر عزت فروش سخت جانیها نی ام
همچودریادرخورعرض گدازم ابروست
فکر نازک گشت بیدل مانع اسایشم
در بساط دیده اینجا دور باش خواب موست
نیست ایمن از بلا هر کس به فکر جستجوست
روز و شب گرداب را ازموج، خنجر برگلوست
در تماشایی که ما را بار جرات داده اند
ارزو در سینه خار است و نگه در دیده موست
جاده کج رهروان را سر خط جانکاهی ست
باعث اشوب دل ها پیچ و تاب ارزوست
انچه نتوان داد جز در دست محبوبان دل است
وانچه نتوان ریخت جز در پای خوبان ابروست
بر فریب عرض جوهر گرد پرکاری مگرد
اینه بی حسن نتوان یافتن تا ساده روست
حسن بیرنگیست در هرجا به رنگی جلوه گر
در دل سنگ انچه می بینی شرر در غنچه بوست
غیر حیرت ابیار مزرع عشاق نیست
چون رگ یاقوت اینجا ریشه درخون نموست
بی فنا نتوان به کنه معنی اشیا رسید
اینه گر خاک کردد با دو عالم روبروست
در عبادتگاه ما کانجا هوس را بار نیست
نقش خویش از لوح هستی گر توان شستن وضوست
خار و خس را اعتباری نیست غیر از سوختن
ابروی مزرع ما برق استغنای اوست
غفلت ما پرده دار عیب بینایی خوشست
چاک دامان نگه را بستن مژگان رفوست
چون زبان خامه بیدل درکف استاد عشق
باکمال نکته سنجی بیخبر از گفتگوست
شوخی که جهان گرد جنون نظر اوست
از اینه تاکنج تغافل سفر اوست
تمکین چقدر منفعل طرز خرام است
نه قلزم امکان، عرق یک گهر اوست
دیوانه و عاقل همه محو است در اینجا
از هرچه خبر یافته ای بیخبر اوست
هرچندکه عنقا، ز خیال تو برون است
هر رنگ که داری به نظر نقش پر اوست
ای گل چمن حیرت عریانی خود باش
این جامه رنگی که تو داری به بر اوست
دل شیفته دیر و حرم شد چه توان کرد
بنگی ست درین نسخه که اینها اثر اوست
تمثال به غیر از اثر شخص چه دارد
خوش باش که خود را تو نمودن هنر اوست
دارند حریفان خرابات حضورش
جام می رنگی که پری شیشه گر اوست
از ظاهر و مظهر مفروشید تخیل
خورشید قدم انچه ندارد سحر اوست
زین بیش، عیار من موهوم مگیرید
دستی که به خود حلقه کنم درکمر اوست
بیدل مگذر از سر زانوی قناعت
این حلقه به هرجا زده باشی به در اوست
بزم پیری کزقد خم گشته ما چنگ اوست
برق اه ناامیدی شو؟ی اهنگ اوست
دل به وحشت نه که چرخ سفله فرصت دشمن است
روز و شب یک جنبش مژگان چشم تنگ اوست
وادی عجزی به پای بیخودی طی کرده ام
کزنفس تا ناله گشتن عرض صد فرسنگ اوست
بیقرار شوق را چون موج نتوان دید سهل
شورش دریای امکان یک شکست رنگ اوست
نسبت خاصی ست محو شعله دیدار را
حیرتی دارم که گر ایینه گردم ننگ اوست
دل عبث دربند تمکین خون طاقت می خورد
ای خوش ان مینا کهاد استقامت سنگ اوست
صافدل هرگز غبار خویش ننماید به کس
انچه درایینه روشن نبینی زنگ اوست
دوری و نزدیکی از زیر و بم ساز دویی ست
هجر و وصلی نیست اینجا پرده نیرنگ اوست
عضو عضوم را خیالش مرغ دست اموزکرد
گرکند پرواز رنگم چون حنا در چنگ اوست
نیست جای عشق بیدل مسند فرزانگی
این شهنشاهی ست کز داغ جنون او رنگ اوست
بسکه اجزایم چمن پرورده نیرنگ اوست
گرهمه خونم به جوش شوخی اید رنگ اوست
کوه تمکینش بود هرجا بساط ارای ناز
ناله دلهای بیطاقت شرار سنگ اوست
جوهر ایینه وحدت برون است از عرض
هر قدر صافی تصورکرده باشی زنگ اوست
عشق ازادست اما در طلسم ما و من
امد و رفت نفس تمهید عذر لنگ اوست
بی محبت زندگانی نیست جز ننگ عدم
خاک کن برفرق ان سازی که بی اهنگ اوست
جذبه عشقت شرار از سنگ می ارد برون
من به این وحشت گر از خود برنیایم ننگ اوست
عمرها شد حیرت ازخویشم به جایی می برد
اه از رهروکه مژگان جاده و فرسنگ اوست
حسن ازننگ طرف با جلوه نپسندید صلح
خلوت ایینه ما عرصه گاه جنگ اوست
بر دلم افسون بی دردی مخوان ای عافیت
شیشه ای دارم که یاد ناشکستن سنگ اوست
کیست زین گلشن به رنگ وبوی معنی وارسد
غنچه هم بیدل نمی داند چه گل در چنگ اوست
شهید خنده زخمم که تیغ همدم اوست
کباب گلشن داغم که شعله شبنم اوست
شکار ناز غزالی ست، ناتوان دل من
که رنگ دهر به فتراک بسته رم اوست
تو را به ملک ملاحت سزد سلیمانی
از ان نگین تبسم که غنچه خاتم اوست
به برق تیغ تو نازم که در بهار خیال
هزار صبح تجلی مقابل دم اوست
چه ممکن است ززلفت برون تپیدن دل
که حسن هم ز اسیران حلقه خم اوست
ز تنگی دلم اندیشه می تپد در خون
چگونه محشر غم در فضای مبهم اوست
بهار خاک به این رنگ و بو چه امکان است
نفس در اینه ما هوای عالم اوست
شهید تیغ که زین وادی خراب گذشت
که شام و صبح هجوم غبار ماتم اوست
هوای الفت بیگانه مشربی داریم
قرار ما طلب او، نشاط ما غم اوست
بهشت خرمی ماست مجمع امکان
ولی چه سود که شخص مروت ادم اوست
به چشم کم منگر بیدل ستمزده را
که ابروی محبت به دیده نم اوست
غزال امن که الفت خیال مبهم است
به هرکجا نفسی گرد می کند رم اوست
امل کجاست گر از فرصت اگهی باشد
قصور فطرت ما بیش فهمی کم اوست
حساب ملک بقا، با فنا نیاید راست
به عالمی که غبار تو نیست عالم اوست
ز فیض ظاهر امکان سراغ امن مخواه
که صبح عافیت خلق رفته دم اوست
درین بساط جنون شوکتان عریانی
شکسته اند کلاهی که اسمان خم اوست
غرور راست نیاید به قامت پیری
شکستگی ست نگینی که باب خاتم اوست
علاج کوری دل کن که در قلمرو رنگ
به هر کجا نظری هست جلوه توأم اوست
سراغ کعبه بیرنگیی دلم خون کرد
که درگداز دو عالم زلال زمزم اوست
مروت اب شد ازشرم چشم قربانی
که عید عشرت افاق در محرم اوست
کسی به صید نگاهت چه سحر پردازد
که عکس موج خط سرمه رشته رم اوست
به سینه عاشق بیدل جراحتی دارد
که یادکاوش مژگان یار مرهم اوست
قصر غناکه عالم تحقیق نام اوست
دا من ز خویش بر زدنی سیر بام اوست
هر برگ این چمن رقمی دارد از بهار
عالم نگین تراشی سودای نام اوست
پر انتظار نامه بران هوس مکش
خود را به خود دمی که رساندی پیام اوست
وحشت ز غیر خاطر ما جمع کرده است
از خود رمیدنی که نداریم رام اوست
اه از ستمکشی که درین صیدگاه وهم
عمری به خود تنید ونفهمید دام اوست
تا چند ناز ا نجمن ارایی غرور
ای غافل از حیا عرق ما به جام اوست
جز مرگ نیست چاره افاق زندگی
چون زحم شیشه ای که گداز التیام اوست
بر هرچه واکنی مژه بی انفعال نیست
خوابی ست اگهی که جهان احتلام اوست
شرع یقین، دمی که دهد فتوی حضور
عین سواست انچه حلال و حرام اوست
شرط نماز عشق به ارکان نمی کشد
کونین و یک محرف همت سلام اوست
ای فتنه قامت، این چه غرور است در سرت
تیغی کشیده ای که قیامت نیام اوست
فرداست کز مزار من ایینه می دمد
خاکم چمن دماغ کمین خرام اوست
افسانه خیال به پایان نمی رسد
عالم تمام یک سخن ناتمام اوست
بیدل زبان پرده تحقیق نازک است
اهسنه گوش نه که خموشی کلام اوست
عالم طلسم وحشت چشم سیاه اوست
تا ذره ای که می رمد از خود نگاه اوست
ماییم و پاسبانی خلوت سرای چشم
بیرون رو، ای نگاه  که این خوابگاه اوست
شبنم به نیم چشم زدن جوهر هواست
ازاده بیدلی که همان اشک اه اوست
بیتاب عشق اگر همه ریگ روان شود
تا سر بجاست ابله پا به راه اوست
از اه و ناله، دل به غلط پی نمی برد
زین دشت هرچه گرد برارد سپاه اوست
حیرت نگاه شوکت نومیدی خودم
کاین هفت عرصه، یک کف بی دستگاه اوست
در وادیی که حسرت ما، اب می خورد
موج نگاه تشنه، هجوم گیاه اوست
با محرمان عجز، حوادث چه می کند
سرهای جیب الفت ما در پناه اوست
ته جرعه شراب غروری است عجز ما
رنگ شکسته سایه طرف کلاه اوست
دلدار تا تو رفته ای از خود رسیده است
بیدل گذشتنی که همین شاهراه اوست
کو خلوت و چه انجمن اثار جاه اوست
هرجا مژه بلندکنی بارگاه اوست
دل را برون زخود همه یک گام رفتنی ست
گر برق ناله نیست نگه شمع راه اوست
اقبال خاکسار محبت ز بس رساست
گرد شکسته نیز درتن ره کلاه اوست
ای بی خبر ز صافدلان احتراز چیست
زنگی ست انکه اینه روز سیاه اوست
تا راه عافیت سپری، مشق عجزکن
اتش همان شکستن رنگش پناه اوست
از ریشه کاریِ دل وحشت ثمر مپرس
هرجا، ز خود برامده ای هست، اه اوست
زان دم که مه به نسبت رویت مقابل است
باریکی هلال لب عذرخواه اوست
مشکل که دل شکیبد از ایینه داریش
خورشید هم ز هاله پرستان ماه اوست
حسرت شهیدی ام به هوس داغ کرده است
در خاک و خون سری که ندارم به راه اوست
امشب عیار حسرت بیدل گرفته ایم
هر اشک بوته ای زگداز نگاه اوست
بسکه دارم غنچه شوق توپنهان زیرپوست
رنگ خونم نیست بی چاک گریبان زیرپوست
در جگر هر قطره خونم شرار دیگر است
کرده ام از شعله شوقت چراغان زیر پوست
می روم چون ابله مژگان خاری ترکنم
در رهت تا چند دزدم چشم گریان زیر پوست
در هوای نشتر مژگان خواب الوده ای
موج خونم شد رگ خواب پریشان زیرپوست
عاشقان در حسرت دیدار سامان کرده اند
پرده چشمی که دارد شور توفان زیر پوست
از لب خاموش نتوان شد حریف راز عشق
چند دارد این حباب پوچ عمان زیر پوست
شمع راکی پرده فانوس حایل می شود
مغزگرم ماست از شوخی نمایان زیر پوست
چون حباب ازپیکرحیرت سرشت ما مپرس
نقش ما یک پرده عریان است پنهان زیر پوست
از تماشای دل صد پاره ام غافل مباش
برگ برگ این چمن دردگلستان زیرپوست
تا مرا در عالم صورت مقید کرده اند
زندگی درکسوت نبض است نالان زیر پوست
فخر و ننگی می فروشد ظاهر ما ورنه نیست
غیر مشت خون چه انسان و چه حیوان زیر پوست
عیب ما بی پرده است ازکسوت افلاس ما
نیست پنهان استخوان ناتوانان زیر پوست
ایمن از حرف لباس خلق نتوان زیستن
بیشتر خونهای فاسد راست جولان زیر پوست
خرقه بر اهل حسد ایینه رسوایی ست
کی تواندگشت بیدل مار پنهان زیر پوست
بسکه رازعجز ما بالید پنهان زیرپوست
یک قلم چون ابله گشتیم عریان زیرپوست
گرشکست رنگ ما دیدی ز حال مپرس
نامه مجنون ندارد غیر عنوان زیر پوست
نیست ممکن از لباس وهم بیرون امدن
زندگانی عالمی راکرد زندان زیر پوست
تا نگردد قاتل ما جز به گلچینی سمر
همچوگل خون بحل گردیم سامانزیر پوست
ناله ها در پرده ساز جنون دزدیده ایم
خفته شیر بیشه ما را نیستان زیرپوست
جیب ما چون غنچه اخربال صحرا می کشد
بر سر ما سایه افکنده است دامان زیرپوست
خلوت راز است چشمی کز تماشا دوختیم
عین یوسف شد نگاه پیرکنعان زیرپوست
از نقاب غنچه رنگ شور بلبل می چکد
شیشه دارد خون عیش می پرستان زیرپوست
ساز هستی پرده دارد شوخیی در دست و بس
هرکه بینی ناله ای کرده ست پنهان زیر پوست
همچو نارم عقده ای ازکار دل تا واشود
سرخ کردم هم به خو سعی دندان زیر پوست
گفتم افتهای امکان زیرگردون است و بس
زندگی نالید وگفت این جمله توفان زیر پوست
بسکه مردم جنس ایثار از نظر پوشیده اند
درهم ماهی ست ایتجا همچو همیان زیر پوست
عضو عضوم حسرت دیدار می ارد به بار
نخل بادمم سراپا چشم حیران زیر پوست
هیچ کس اتش نزد بر صفحه بیحاصلم
ورنه من هم داشتم بیدل چراغان زیر پوست
سعی ناپیدا و حسرتها دویدن ارزوست
شمع تصویریم و اشک ما چکیدن ارزوست
بسمل تسلیم هستی طاقت کوشش نداشت
ان که ما را کرد محتاج تپیدن ارزوست
دست و پایی می زند هرکس به امید فنا
تا غبار این بیابان ارمیدن ارزوست
پای تا سر کسوت شوق جنون خیزم چو صبح
تا گریبان نقش می بندم دریدن ارزوست
جلوه ای سرکن که بربندم طلسم حیرتی
ازگلستان توام ایینه چیدن ارزوست
ای ستمگر منکر تسلیم نتوان. زیستن
حسن سرکش نیز تا ابرو خمیدن ارزوست
کیسه گاه زندگی از نقد جمعیت تهی ست
خاک می باید شدن گر ارمیدن ارزوست
اتشی کو، تا سپندم ترک خودداری کند
ناله واری دارم و خلقی شنیدن ارزوست
منزل اینجا نیست جز قطع امید عافیت
ای ثمر از نخل بگذر گر رسیدن ارزوست
وصل هم بیدل علاج تشنه دیدار نیست
دیده ها چندان که محو اوست دیدن ارزوست
اوج جاه، اثارش از اجزای مهمل ریخته ست
خار و خس ازبس فراهم گشته این تل ریخته ست
صورت کار جهان بی بقا فهمیدنی ست
رنگ بنیادی که می ریزند اول ریخته ست
چشم کو تا از سواد فقر اگاهش کنند
شب ز انجم تا چراغ بزم مکحل ریخته ست
سستی فطرت ز اهنگ سعادت بازداشت
رشته های تابدار اکثر به مغزل ریخته ست
طبعها محرم سواد مکتب اثارنیست
ورنه اینجا یک قلم ایا منزل ریخته ست
صاف معنی ز تقاضای عبارت درد شد
کس چه سازد ماده ای اعلا به اسفل ریخته ست
درکمینگاه حسد هرچند سر خاردکسی
طعن مجهولان چو خارش بر سرکل ریخته ست
جسم وجان تهمت پرست ظاهر و مظهر نبود
اگهی بر ما غبار چشم احول ریخته ست
تا خمش بودیم وحدت گردی ازکثرت نداشت
لب گشودن مجمل ما را مفصل ریخته ست
گرد غفلت رفته اند ازکارگاه بوریا
این سیاهی بیشتر بر خواب مخمل ریخته ست
تا توانایی ست اینجا دست ناگیراکراست
نقد این راحت قضا درپنجه شل ریخته ست
بیدل از دردسر پست و بلند ازادهم
وضع همواری جبین ما ز صندل ریخته ست
به دست و تیغ کسی خون من حنابسته ست
به حیرتم که عجب تهمت بجا بسته ست
ز جیب ناز خطش سر برون نمی ارد
ز بسکه عهد به خلوتگه حیا بسته ست
زه قبای بتی غنچه کرد دلها را
که حسنش ازرگ گل بند بر قبا بسته ست
غبار من همه تن بال حسرت است اما
ادب همان ره پرواز مدعا بسته ست
به وادی طلبت نارسایی عجزیم
که هرکه رفته زخود خویش را به ما بسته ست
امیدهاست که جز سجده ام نفرماید
کسی که خاصیت عجز برگیا بسته ست
تن از بساط حریرم چه گونه بندد طرف
که دل به سلسله نقش بوریا بسته ست
نگاه حسرتم و نیست تاب پروازم
که حیرت از مژه ام بال بر قفابسته ست
گداخت حیرت نقاش رنگ تصویرم
که نقش هستی من بی نفس چرا بسته ست
مگربه اتش دل التجا برم چوسپند
که بی زبانم وکارم به ناله وابسته ست
چو شمع تا به فنا هیچ جا نیاسایم
مرا سری ست که احرام نقش پا بسته ست
مگر ز زلف تو دارد طریق بست وگشاد
گه بیدل اینهمه مضمون دلگشا بسته ست
چنین که نیک وبد ما به عجزوابسته ست
قضا به دست حنا بسته نقش ما بسته ست
به قدرناله مگرزین قفس برون اییم
وگرنه بال به خون خفته است وپا بسته ست
چو سنگ چاره ندانم از زمینگیری
زدست عجزکه ما را به پای ما بسته ست
بهاربوسه به پای تو داد و خون گردید
نگه تصور رنگینی حنا بسته ست
کدام نقش که گردون نبست بی ستمش
دلی شکسته اگر صورت صدا بسته ست
درین دو هفته که در قید جسم مجبوری
گشاده گیر در اختیار یا بسته ست
به کعبه می کشم از دیر محمل اوهام
نفس به دوش من ناتوان چها بسته ست
دلم زکلفت جرم نکرده گشت سیاه
غبار اینه ام زنگهای نابسته ست
به ذوق عافیت، ان به، که هیچ ننمایی
کف غباری وایینه بر هوا بسته ست
حریف نسخه افتادگی نه ای، ورنه
هزارابله مضمون نقش پا بسته ست
چو موج هرزه تلاش کنار عافیتیم
شکست دل کمر ما هزار جا بسته ست
چو صبح بر دو نفس انقدر مچین بیدل
که تا نگاه کنی محمل دعا بسته ست
دل در قدم ابله پایان که شکسته ست
این شیشه به هرکوه و بیابان که شکسته ست
جز صبر به افات قضا چاره نشاید
در ناخن تدبیر نیستان که شکسته ست
با سختی ایام درشتی مفروشید
ای بیخبران سنگ به دندان که شکسته ست
گر ناز ندارد سر سوتش غبارم
دامان تو، ای سرو خرامان که شکسته ست
هر سو چمن ارایی نازی ست درین باغ
ایینه به این رنگ گل افشان که شکسته ست
گل بی تپشی نیست جگرداری رنگش
جز خنده بر این زخم نمکدان که شکسته ست
گرعجز عنان گیر ز خود رفتن من نیست
رنگم چوگل شمع پریشان که شکسته ست
با چاک جگر بایدم ازخویش برون جست
چون صبح به رویم در زندان که شکسته ست
کر موج ندارد تب وتاب نم اشکم
در چشم محیط این همه مژگان که شکسته ست
عم ری ست جنون می کنم از خجلت افلاس
دستی که ندارم به گریبان که شکسته ست
هر ذره جنون چشمی از دیده اهوست
ایینه مجنون به بیابان که شکسته ست
بیدل نفسی چند فضولی کن وبگذر
بر خوان کریمان دل مهمان که شکسته ست
گردباد امروز در صحرا قیامت کاشته ست
موی مجنون بی سر و پاگردنی افراشته ست
چون سحرگرد نفس بر اسمانها برده ایم
بی طنابی خیمه ما ناکجا برداشته ست
در ازل ایینه شرم دویی در پیش داشت
مصلحت بینی که ما را جز به ما نگماشته ست
تا قیامت حسرت دیدار باید چید و بس
چشم مخموری در این ویرانه نرگس کاشته ست
سرنوشت خویش تا خواندم عرقها کرد گل
این خط موهوم یکسر نقطه شک داشته ست
قطره ای بودم.ولی از جسم خاکی بسته ام
فرصت عمر اینقدر بر من غبار انباشته ست
باد یکسر شکل عنقا خاک تصویر عدم
طرفه تر این کادمی خود را کسی پنداشته ست
ریشه واری در طلب مژگان سر از پا برنداشت
عشق ما را در زمین شرم مطلب کاشته ست
جز به صحرای عدم بیدل کجا گنجد کسی
تنگی این عرصه در دل جای دل نگذاشته ست
سخت جانی از من محزون که باور داشته ست
زندگانی بی تو این مقدار لنگر داشته ست
خار خار موج در خونم قیامت می کند
خنجر نازت نمی دانم چه جوهر داشته ست
بر رهت چون نقش پا از من صدایی برنخاست
پهلوی بیمار الفت طرفه بستر داشته ست
حسرت مستان این بزم از فضولی می کشم
شرم اگر باشد عرق هم می به ساغر داشته ست
بزمها از رشته شمعی ست لبریز فروغ
اینقدر بالیدنم پهلوی لاغر داشته ست
پروازها جمع است در مژگان من
گر همه خوابیده باشم بالشم پر داشته ست
؟؟؟ پروازها جمع است درمژگان من
پنجه بیکار هم خاریدن سر داشته ست
نیست جز نامحرمی اثار این زندانسرا
خانه زنجیر یکسر حلقه در داشته ست
دست بر هم سودن ما ابله اورد بار
چون صدف بیحاصلی ها نیزگوهر داشته ست
چون تریا پا به گردون سوده ایم از عاجزی
ابله ز خاک ما را تاکجا برداشته ست
دل مصفاکن جهان تسخیری ان مقدار نیست
اینه صیقل زدن ملک سکندر داشته ست
بیدل ا ز خورشید عالمتاب باید وارسید
یک دل روشن چراغ هفت کشور داشته ست
تنها نه ذره دقت اظهار داشته ست
خورشید نیز اینه درکار داشته ست
دل غره چه عیش نشیندکه زیرچرخ
گوهر شکست و اینه زنگار داشته ست
تنزیه در صنایع اثار دهر نیست
این شیشه گر حقیقت گل کار داشته ست
در ششجهت تنیدن اهنگ حیرتی ست
قانون درد دل چقدر تار داشته ست
اگاه نیست هیچ کس از نشئه حضور
حیرت هزار ساغر سرشار داشته ست
نقش نگار خانه دل جز خیال نیست
ایینه هرچه دارد از ان عار داشته ست
ای از جنون جهل تن اسانی ارزوست
هوشی که سایه را که نگونسار داشته ست
قد دو تاست حلقه چندین سجود ناز
گویا سراغی از در دلدار داشته ست
هرچند داغ گشت دل و دیده خون گریست
اگه نشدکه عشق چه ازار داشته ست
بیدل تو اندکی گره دل گشاده کن
کاین نوغزل چه صنعت اسرار داشته ست
عجز ما چندین غبار از هرکمین برداشته ست
ا سمان را هم که می بینی زمین برداشته ست
حق سعی ریشه بسیار است بر نخل بلند
پای درگل رفته ما را اینچنین برداشته ست
کوشش بیهوده خلقی را به کلفت غوطه داد
موج در خورد تلاش، از بحر، چین برداشته ست
تا نفس زد تخم خواب ریشه ها گردید تلخ
دل جهانی را به فریاد حزین برداشته ست
برحلاوت دوستان یک چشم عبرت وا نکرد
این همه زخمی که موم از انگبین برداشته ست
بیش ازین تاب گرانیهای دل مقدور نیست
ناله دارد کوه تا نامم نگین برداشته ست
بی گرانی نیست تکلیفی که دارد سرنوشت
پشت ابرو هم خم از بار جبین برداشته ست
سعی ما چون شمع رفت اخر به تاراج عرق
نخل باغ ناتوانیها همین برداشته ست
سایه بودیم این زمان خورشید گردونیم و بس
نیستی ما را چه مقدار از زمین برداشته ست
بیدل از افلاس ما رز جنون پوشیده نیست
دست کوته تا گریبان استین برداشته ست
جایی که مرگ شهرت انجام داشته ست
لوح مزار هم به نگین نام داشته ست
یاران تأملی که درتن عبرت انجمن
چینی مو نهفته چه پیغام داشته ست
غیر از ادای حق عدم چیست زندگی
بیش وکم نفس همه یک وام داشته ست
راحت درین قلمرو از اثار هوش نیست
خوابیده است اگرکسی ارام داشته ست
دل در خم کمند نفس ناله می کند
ما راگمان گه زلف بتان دام داشته ست
موی سفیدکم کمت از هوش می برد
پیری قماش جامه احرام داشته ست
در هر سر اتش دگرست از هوای دل
یک خانه اینه چقدر بام داشته ست
هرجا خرام خوش نگهان گرد ناز بیخت
تا چشم نقش پا گل بادام داشته ست
بخت سیاه رونق بازارکس مباد
در روز نیز سایه همین شام داشته ست
دل تیره به که چشم ندوزد به خوب و زشت
تا صیقلی ست اینه ابرام داشته ست
قدر سخن بلندکن از مشق خامشی
حرف نگفته معنی الهام داشته ست
از هر خمی که جوش معانی بلند شد
بیدل به گردش قلمت جام داشته ست
صاحب خلق حسن، گلها به دامن داشته ست
چرب و نرمی درطبایع، اب و روغن داشته ست
با دل جمع اشنا شو از پریشانی برا
در بهار نادمیدن دانه خرمن داشته ست
وصل خواهی زینهار از فکر راحت قطع کن
وادی عشاق منزل نام رهزن داشته ست
بی نشانی همتان از هرچه گویی برترند
منظر این شاهبازان یک نشیمن داشته ست
افت جانکاه دارد برگ و ساز اعتبار
شمع از پهلوی چرب خویش دشمن داشته ست
زیرگردون سود و سودای همه با گردش است
این دکان، سنگ ترازو در فلاخن داشته ست
داغم از زیر و بم ساز خیال اهنگ عشق
هم خودش می فهمدان حرفی که با من داشته ست
کاروان عمر را یک نقش پا دنباله نیست
شوخی رفتار ما، بی رشته سوزن داشته ست
چیست مغروری ز فکرخویش غافل زبستن
ازگریبان انکه سر برداشت گردن داشته ست
جا ن کنی در عجز و طاقت ناگزیر ادمی ست
از نگین تا قبر، این فرهادکندن داشته ست
همت عیش و الم بر دل مبندید از ثبات
هرچه دارد خانه ایینه رفتن داشته ست
اتش افتاده ست بیدل در قفای کاروان
گلشن ما انچه دارد باب گلخن داشته ست
چون شمع اگر خلق پس و پیش گذشته ست
تا نقش قدم پا به سر خویش گذشته ست
در هیچ مکان رام تسلی نتوان شد
زین بادیه خلقی به دل ریش گذشته ست
گر راهروی براثر اشک قدم زن
هستی ست خدنگی که ز هرکیش گذشته ست
شاید ز عدم گل کند اثار سراغی
ز دشت غبار همه کس پیش گذشته ست
هر اشک که گل کرد ز ما و تو به راهی ست
این ابله ها بر سر یک نیش گذشته ست
روز دو دگر نیز به کلفت سپری گیر
زین پیش هم اوقاف به تشویش گذشته ست
شیخان همه اداب خرامند ولیکن
زین قافله ها یکدو قدم ریش گذشته ست
ادمگری از ریش بیاموزکه امروز
هر پشم ز صد خرس و بز و میش گذشته ست
ی پیر خرف شرم کن از دعوی شوخی
عمری که کمش می شمری بیش گذشته ست
زین بحرکه دور است سلامت زکنارش
اسوده همین کشتی درویش گذشته ست
سرمایه هوایی ست چه دنیا و چه عقبا
از هرچه نفس بگذرد از خویش گذشته ست
بیدل به جهان گذران تا دم محشر
یک قافله اینده میندیش گذشته ست
دل از ندامت هستی، مکدر ا فتاده ست
دگر ز یاس مگو خاک بر سر افتاده ست
درین بساط، تنزه کجا، تقدس کو
مسیح رفته و نقش سم خر افتاده ست
مرو به باغ که از خنده کاری گلها
درین هوسکده رسم حیا برافتاده ست
فلک شکوه برا، از فروتنی مگذر
بلندی سر این بام بر در افتاده ست
به هرطرف نگری خودسری جنون دارد
جهان خطی ست که بیرون مسطر افتاده ست
به غیر چوب زمینگیری از خران نرود
عصاکجاست که واعظ ز منبر افتاده ست
نرفت شغل گرفتاری از طبیعت خلق
قفس شکسته به ارایش پر افتاده ست
کسی به منع خودارایی ات ندارد کار
بیا که خانه ایینه بی در افتاده ست
سرشک اینه نگذاشت در مقابل اه
ز بی نمی چقدر چشم ما تر افتاده ست
به عافیت چه خیال است طرف بسش ما
مریض عشق چواتش به بسترافتاده ست
فسانه دل جمع از چه عالم افسون بود
محیط در عرق سعی گوهر افتاده ست
توهم به حیرت ازبن بزم صلح کن بیدل
جنون حسن به ایینه ها درافتاده ست
همچو شبنم ادب ایینه زدودن بوده ست
به هم اوردن خود چشم گشودن بوده ست
به خیالات مبالید که چون پرتو شمع
کاستن توأم اقبال فزودن بوده ست
مزرع کاغذ اتش زده سیراب کنید
تخمهایی که هوس کاشت درودن بوده ست
کم و بیش ابله سامان تلاش هوسیم
دسترنج همه کس درخور سودن بوده ست
غفلت ایینه تحقیق جهان روشن کرد
انچه ما زنگ شمردیم زدودن بوده ست
سرمه انشایی خط پرده در معنیهاست
خامشی نغمه اسرار سرودن بوده ست
موج این بحر نشد ایمن از اندوه گهر
خم دوش مژه از بار غنون بوده ست
با همه جهل رسا در حق دانایی خویش
حرف پوچی که نداریم ستودن بوده ست
زین کمالی که خجالت کش صد نقصان است
جز نهفتن چه سزاوار نمودن بوده ست
غیر تسلیم درین عرصه کسی پیش نبرد
سر فکندن به زمین گوی ربودن بوده ست
تا ابد شهرت عنقا نپذیرد تغییر
ملک جاوید بقا هیچ نبودن بوده ست
ساز بزم عدمم لیک نوایی که مراست
نام بیدل ز لب یار شنودن بوده ست
ادب اظهارم و با وصل توام کاری هست
عرض اغوش ندارم دل افگاری هست
نرود سلسله بندگی ازگردن ما
سبحه گر خاک شود رشته زناری هست
با همه کلفت دوری به همین خرسندیم
که در ایینه ماحسرت دیداری هست
پیکرخاکی ما را به ره سیل فنا
یاد ویرانی از ان نیست که معماری هست
دهر، وهم است سر هوش سلامت باشد
عکس کم نیست گراز اینه اثاری هست
ذره ما به چه امید زند بال نشاط
سرخورشید هم امروزبه دیواری هست
ای دل از مهر رخ دوست چراغی به کف ار
کزخم زلف به راه تو شب تاری هست
اشک گل شکند از جنبش مژگان ترم
غنچه ام درگرو سرزنش خاری هست
زندگی خرمن ما را چه کم ازبرق فناست
رنگ گل هم به چمن اتش همواری هست
جای پرواز ز خود رفته فغانی داریم
بال اگر نیست ندامت زده منقاری هست
عالم از شوخی عشق اینهمه توفان دارد
هرکجا معرکه ای هست جگرداری هست
ازکمربستن ان شوخ یقین شد بیدل
کاین گره دادن او را به میان تاری هست
تا ز جنس تب وتاب نفس اثاری هست
عشق را با دل سودازده ام کاری هست
کو دلی کز هوس ارایش دکانش نیست
در صفا خانه هر اینه بازاری هست
خلقی افت کش نیرنگ خیال است اینجا
هیچ کس نیست خر، اما، همه را باری هست
خاک گشتیم و زتأثیر خیال تو هنوز
دل هر ذره ما چشمه دیداری هست
ماو من هیچ کم از نعره منصوری نیست
تانفس هست حضور رسن و داری هست
ای دل ابرام مکن چشمش اگر جان طلبد
از مروت مگذر خاطر بیماری هست
باعث قتل من از لاله رخان هیچ مپرس
اینقدر بس، که بگویند گنهکاری هست
اتش حسن که در دیر خیال افتاده ست
شمع هم سوخته قشقه وزناری هست
زخم ما را اثر اندود تبسم مپسند
که درتن موج گهرگرد نمک زاری هست
به که درپیش لبت عرض خموشی نبرد
طوطیی راکه ز شکر سرگفتاری هست
بارب از پرتو دیدار نگردد محروم
محفل حیرت ما اینه مقداری هست
عمر در ضبط نفس صید رسایی دارد
تا توانی به گره گیر اگر تاری هست
همچو ان نغمه که از تار برون می اید
اگر از خویش روی جاده بسیاری هست
تاب خورشید جمالش چو نداری بیدل
در خیال خط او سایه دیواری هست
بی توام جای نگه جنبش مژگانی هست
یعنی از ساز طرب دود چراغانی هست
کشته ناز توام بسمل انداز توام
گرهمه خاک شوم خاک مرا جانی هست
عجز پرواز ز سعی طلبم مانع نیست
بال اگر سوخت نفس شوق پرافشانی هست
زندگی بی المی نیست بهار طربش
زخم تا خنده فروش است نمکدانی هست
تا به کی زیر فلک داغ طفیلی بودن
نبری رنج در ان خانه که مهمانی هست
محوگشتن دو جهان اینه در بر دارد
جلوه کم نیست اگر دیده حیرانی هست
غنچه این چمنی، کلفت دلتنگی چند
ای چمن محوگلت سیرگریبانی هست
نخل پرواز شکوفه ست امید ثمرش
نعمت اماده کن ریزش دندانی هست
عذر بی دردی ما خجلت ما خواهد خواست
اشک اگر نیست عرق هم نم مژگانی هست
جرأ تی کوکه به رویت مژه ای بازکنم
چشم قربانی و نظاره پنهانی هست
زین چمن خون شهیدکه قیامت انگیخت
که به هرگل اثر دستی و دامانی هست
گرتأمل قفس بیضه طاووس شود
در شبستان عدم نیز چراغانی هست
نشوی منکر سامان جنونم بیدل
که اگر هیچ ندارم دل ویرانی هست
گر اینه ات محرم زشتی و نکوییست
جوهر ندهی عرض که پر ابله روییست
دل را به هوس قابل تحقیق میندیش
این حوصله مشرب قدحی نیست سبوییست
از خویش برا شامل ذرات جهان باش
هرگاه نفس فال صدا زد همه سوییست
بر پیرهن ناز جهان چشم ندوزی
جز جامه عر بان تنی این جمله رتیست
پیداست که تا چندکند ناز طراوت
این برگ و بر و نشو و نمای تو کدوییست
زبن روزوشبی چند چه پیری چه جوانی
تا صبح قیامت همه دم شرم دو موییست
غافل مشو از ساز عبارات و اشارات
هنگامه زیر و بم ما، هایی و هوییست
جز سیر عدم نیست تماشاگه هستی
بر قرب مکن نازکه اینها همه اوییست
خشکی نکند ریشه به گلزار محبت
هرسبزه که دیدیم چومژگان لب جوییست
دست هوس ازخویش نشستن چه جنون بود
تا خاک تو بر باد نرفته ست وضوییست
هرچند عبارت همه اعجاز فروشد
تا لب به خموشی ندهی بیهده گوییست
بیدل نکنی دعوی شوخی که درین باغ
پامال خرام هوس است انچه نموییست
ناله ها داریم و کس زین انجمن اگاه نیست
انچه دل می خوهد از اظهار مطلب اه نیست
امتحان صد بار طی کرد از زمین تا اسمان
هیچ جا چون گوشه بی مطلبی دلخواه نیست 
عالمی چون موج گوهر می رود غلتان ناز
پیش پای ما تأمل گر نباشد چاه نیست
هرچه را از دور می بینی سیاهی می کند
سعی بینش گر قریب افتدکلف در ما یست
در عملهایی که جز خجلت ندارد شهرتش
کم مدان اگاهی ات گر دیگری اگاه نیست
هم تو در هر امر بهر خویش تأیید حقی
هرکجا باشی کسی غیر از خودت همراه نیست
بر بقای ما فنا بست از عدم غافل شدن
اینه گر صاف باشد روزکس بیگاه نیست
چشم بند عر صه یکتایی ام دیوانه کرد
هر چه می بینم غبار لشکر است و شاه نیست
در عدم هم گرد حسرت های د ل پر می زند
من رهی دارم که گر منزل شوم کو تاه نیست
از امل تا چند ان سوی قیامت تاختن
بیخبر در منزلی ره را به منزل را نیست
اختیار فقرت از افات شهرت رستن است
دستگاه مفلسی خفّت کش افواه نیست
نور دل خواهی غبار طبع مظلومان مباش
بایدت ایینه جایی بردکانجا اه نیست
هرکجا جزویست در اغوش کل خوابیده است
دشمن کیفیت مینا ز سنگ اگاه نیست
وحدت اهنگان رفیق کاروان غیرتند
انکه با ما می رود با هیچکس همرا نیست
بیدل از افسانه پردازان این محفل مباش
شمع را غیر از زبان چرب خود جانکاه نیست
غنچه در فکر دهانت گوشه گیر خسته ای ست
گوهر ازسودای لعلت سر به دامن بسته ای ست
نسبت خاصی ست اهل عشق را با جور حسن
زخم ما و تیغ نازت ابروی پیوسته ای ست
چرب و نرمی درکلام عاشقان پرورده اند
نغمه منقار مرغان تو مغز پسته ای ست
سرکشان از قید دام خاکساری فارغند
از کمان طوق قمری سرو تیر جسته ای ست
نخلبند گلشنم یارب خیال روی کیست
هر نگه امشب به چشمم رشته گلدسته ای ست
بحر موزونی ز طبعم باز توفان می کند
هر نفس بر لب چو موجم مصرع برجسته ای ا ست
بوی گل را التفات غنچه زندان است و بس
خون خورد در گوشه گیری هر کجا وابسته ای ست
بسکه وحشت محمل عیش بهاران می کشد
رنگ هم چون بو غبار بر زمین ننشسته ای ست
بی بلایی نیست از هرجا تراود بوی درد
در نقاب پرده این سازها دلخسته ای ست
ماجرای دل به اظهار دگر محتاج نیست
گوش اگر باشد نفس هم ناله اهسته ای ست
دردمندی لازم دست تهی افتاده است
شیشه تا خالی نمی گردد دل نشکسته ای ست
بسکه بیدل کلفت اندود است گلزار جهان
بوی گل در دیده ام دود ز اتش جسته ای ست
حیرت دمیده ام گل داغم بهانه ای ست
طاووس جلوه زار تو ایینه خانه ای ست
غفلت نوای حسرت دیدار نیستم
در پرده چکیدن اشکم ترانه ای ست
درد سر تکلف مشاطه بر طرف
موی میان ترک مرا بهله شانه ای ست
حسرت کمین وعده وصلی ست حیرتم
چشم به هم نیامده گوش فسانه ای ست
ضبط نفس نوید دل جمع می دهد
گر فال کوتهی زند این ریشه دانه ای ست
زین بحر تاگهر نشوی نیست رستنت
هر قطره را به خویش رسیدن کرانه ای ست
مخصوص نیست کعبه به تعظیم اعتبار
هرجا سری به سجده رسید استانه ای ست
انجا که زه کنندکمانهای امتیاز
منظور این و ان نشدن هم نشانه ای ست
دریاد عمر رفته دلی شاد می کنم
رنگ پریده را به خیال اشیانه ای ست
بیدل ز برق وحشت ازادی ام مپرس
این شعله را برامدن از خود زبانه ای ست
نه ما را صراحی نه پیمانه ایست
دل و دیده غوغای مستانه ایست
ز دل ششجهت شیشه ها چیده اند
جهان حلب خوش پریخانه ایست
به هرگردبادی کزین دشت و در
تامل کنی هوی دیوانه ایست
گر این است سنگینی خواب ما
خروش قیامت هم افسانه ایست
درین انجمن فرصت ما و من
همان قصه عشق و پروانه ایست
قناعت به گوشت نگفت ای صدف
که در جیب لب بستنت دانه ایست
رفیقان تلاشی که انجا رسیم
درین دشت دل نام و برانه ایست
مباشید غافل ز وضع جنون
به هر زلف اشفتگی شانه ایست
ز تحقیق خود هیچ نشکافتیم
سرم در گریبان بیگانه ایست
چو بید ل توان از دو عالم گذشت
اگر یک قدم جهد مردانه ایست
ادب نه کسب عبادت نه سعی حق طلبی ست
به غیر خاک شدن هرچه هست بی ادبی ست
ز بیقراری نبض نفس توان دانست
که عمراهوی وحشت کمند بی سببی ست
خمار جام تسلی شکستن اسان نیست
ز ناله تا به خموشی هزار تشنه لبی ست
تغافل، اینه دار تبسم است اینجا
به عرض چین نتوان گفت ابروش غضبی ست
به فهم مطلب موهوم ماکه پردازد
زبان عجزفروشان مدعا عربی ست
دلی گداخته برگ نشاط امکان است
کبابها جگری کن شراب ما عنبی ست
اسیر شانه و حیران سرمه ای زاهد
کجاست عصمت وکو عفت این همه جلبی ست
هنوز موی سفیدش به شیر می شویند
فریب جبه و دستار چند؟ شیخ صبی ست
زپشت وروی ورق هرچه هست باید خواند
کدام عیش و چه کلفت، زمانه روزو شبی ست
چوصبح به که به صد رنگ شبنم اب شویم
کفی غبار و غرور نفس حیاطلبی ست
چو موج اگر همه تسلیم گل کنی بیدل
هنوزگردن تمهید دعوی ات عصبی ست
به محفلی که دل ایینه رضاطلبی ست
نفس درازی اظهار پای بی ادبی ست
خروش العطش ما نتیجه طلب است
وگرنه وادی الفت سراب تشنه لبی ست
میی ز خم نکشیدیم عذر حوصله چند
تنک شرابی ما جرم شیشه حلبی ست
کسی که بخت سیه سایه برسرش افکند
اگر به صبح زند غوطه اه نیم شبی ست
اسیربخت سیه پیکری که من دارم
به هرصفت که دهم عرضه اه نیم شبی ست
به عالمی که نگاه تو نشئه توفان است
زخویش رفتن ما موج باده عنبی ست
خیال محمل تهمت به دوش سرمه مبند
رم غزال تو وحشت غبار بی سببی ست
دلت مقابل و انگاه عرض یکتایی
ثبوت وحدت ایینه خانه بوالعجبی ست
عروج وهم ازین بیشتر چه می باشد
که مرده ایم و نفس غره سحر لقبی ست
نه ای حریف مذلت دل از هوس پرداز
که ابروعرق شرم ارزوطلبی ست
دلیل جوش هوس هاست الفت دنیا
عجوز اگر خوشت اید ز علت عزبی ست
به درس دل عجمی دانشم چه چاره کنم
که مدعا ز نفس تا بیان شود عربی ست
ز دور باش غرورتغافلش بیدل
من و دلی که امیدش خروش زیرلبی ست
زین دو شرر داغ دل هستی ما عبرتیست
کاغذ اتش زده محضر کم فرصتیست
زیر فلک انقدر خجلت مهلت مبر
زندگی خضر هم یک دو نفس تهمتیست
ان همه پاینده نیست غلغل جاه و حشم
کوس و دهل هرکجاست چون تب غب نوبتیست
خاک ز سعی غبار بر فلکش نیست بار
سجده غنیمت شمار عالم دون همتی ست
غیر غبار نفس هیچ نپیموده ایم
باده دیگر کجاست شیشه ما ساعتی ست
چشمت اگر باز شد محو خیالات باش
فهم تماشاکراست اینه همه حیرتیست
تهمت اعمال زشت ننگ جقیقت مباد
ادمی ابلیس نیست لیک حسد لعنتیست
اینه در زنگبار چاره ندارد ز زنگ
همدم بدطینتان قابل بی حرمتیست
نخل گداز ابیار از بن و بارش مپرس
گریه چه خرمن کنیم حاصل شمع افتی ست
نم به جبین محو کن تا ندری جیب شرم
گر عرق ایینه شد ننگ ادب کسوتی ست
شمع نسوزد چرا بر سر پروانه ها
بت به غم برهمن ز اتش سنگش ستیست
تاب و تب موج و کف، خارج دریا شمار
قصه کثرت محو ان بیدل ما وحدتی ست
ساز تو کمین نغمه بیداد شکستی ست
در شیشه این رنگ پریزاد شکستی ست
گوهر ز حباب ان همه تفریق ندارد
هرجاست سری درگره باد شکستی ست
تصویر سحر رنگ سلامت نفروشد
صورتگر ما خامه بهزاد شکستی ست
پیچ و خم عجزیم، چه ناز و چه تعین ؟
بالیدن امواج به امداد شکستی ست
چون رنگ چه بالم به غباری که ندارم
از خویش فراموشی من یاد شکستی ست
تنها دل عاشق تپش یأس ندارد
هرشیشه تنک مشرب فریاد شکستی ست
بیدل نخوری عشوه تعمیر سلامت
ویرانی بنیاد تو اباد شکستی ست
غم فراق چه و حسرت وصال تو چیست
تو خود تویی به کجا رفته ای خیال تو چیست
جهات دهر یک اغوش انس دارد و بس
به جز سیاهی مژگان رَم غزال تو چیست
محیط عشق ندامت گهر نمی باشد
جز این عرق که تو پیدایی انفعال تو چیست
به عالم کُرَوی شش جهت مساوات است
چو افتاب بقایت چه و زوال تو چیست
به پیچ و تاب چو شمع از خودت برامدنی است
درین حدیقه دگر ر یشه نهال تو چیست
مال شاه و گدا ناامیدی است اینجا
شکستگی هوسی چینی و سفال تو چیست
گذشت عمر به پرواز وَهم عنقایت
دمی به خود نرسیدی که زیر بال تو چیست
به روی پرتو مهر از خرام سایه مپرس
تأملی که درین عرصه پایمال تو چیست
جهان مطلقی از فهم خود چه می خواهی
به علم اگر همه گردون شدی کمال تو چیست
نبودی امده ای نیستی و می ایی
نه ماضی ای و نه مستقبلی است حال تو چیست
به وهم چشمه چو ایینه خون مخور بیدل
نمی برون نتراویده ای زلال تو چیست
فکر ازادی به این عاجز سرشتیها تریست
عقده چندان نیست اما رشته ما لاغریست
تا بود ممکن نفس نشمرده کم باید زدن
ای ز افت بیخبر دل کوره مینا گریست
برق غیرت در جهات دهر وا کرده ست بال
چشم بگشایید، بسم الله، اگر تاب اوریست
سیر عالم بی تامل زحمت چشم و دل است
شش جهت گرد است در راهی که رفتن سرسریست
سعی غربت هیچکس را برنیاورد از وطن
قلقل مینا هنوز ان قهقه کبک دریست
فکر معنی چند پاس لفظ باید داشتن
شیشه تا در جلوه باشد رنگ بر روی پریست
تو به تو در مغز فطرت ننگ غفلت چیده اند
پنبه گوشی که دارد خلق روپوش کریست
تا توانی از ادب سر بر خط تسلیم باش
خامه چندانی که بر لغزش خرامد مسطریست
در محبت یکسر مویم تهی از داغ نیست
چون پر طاووس طومار جنونم محضریست
تیره بختی هرچه باشد امتحانگاه وفاست
از محک غافل مباش ای بیخبر رنگم زریست
چون سحر از قمریان باغ سودای که ام
کز بهارم گر تبسم می دمد خاکستریست
قلقل مینا شنیدی بیدل ازعیشم مپرس
خنده ای دارم که تا گل کردمی باید گریست
حضورکلبه فقر از تکلفات بری ست
چراغ ما زسر شام تا سحرسحری ست
سر امید اقامت در این بساط کراست
چوشمع مرکزرنگیم ورنگها سفری ست
صدای تست کزین کوه باز می گردد
به ناله رنج مکش در مزاج سنگ کری ست
زمان فتنه افاق انتظاری نیست
بهوش باش که هر ماه دورها قمری ست
به عجزخلق مشو غافل ازشکوه ظهور
شکست شیشه امکان کلاه نازپری ست
تبسم که در این باغ بی نقابی کرد
که رنگ صبحی اگرگرد می کند شکری ست
گرفتم اینه ات نیست محرم اشیا
به خوابش نیز نکردی نظر چه بی بصری ست
به هر نفس دلی ایجاد می کنی نگهی
که زندگی چقدرکارگاه شیشه گری ست
به لنگی نفست اعتماد جهد خطاست
بجا نشین و قدم زن که مرکبت کمری ست
درین بساط که نرد خیال می بازیم
به مرگ دادن جان هم دلیل مفت بری ست
ز ننگ دعوی گردنکشی حذر بیدل
که داغ شمع ته پاگل دماغ سری ست
خودنماییها کثافت جوهریست
شیشه تا در سنگ می باشد پریست
اعتبار اینجا ندارد عافیت
شمع سرتاپاش پامال سریست
 سروگل ناکرده ازادی مخواه
این ثمر وقف بهار بی بریست
پنبه نه درگوش و واکس بی خلل
خانه اسودگی قفلش گریست
بیخودی را چارسوی نازکن
رنگ گرداندن دکان جوهریست
اتشم اتش، مپرس ازکسوتم
هرچه می پوشم همان خاکستریست
انفعال سجده، زان درمی برم
بر جبین من عرق بایدگریست
رنگها، یکسر شکست اماده اند
این گلستان، عالم مینا گریست
یک قلم، موم ی شکن پرورده ایم
پهلوی ما نردبان لاغریست
فطرت از ناراستی چپ می خورد
لغزش این خامه از بی مسطریست
وصل پیغام است، چون امد به حرف
تا خدایی گفته ای پیغمبریست
مرد را در خلق، منصف نبشتن
بر سپهر اوج عزت محوریست
چون عرق، گوهر فروش خجلتیم
قیمت ما انفعال مشتریست
بیدل از بنیاد ما خجلت نرفت
خاک ما چون اب موضوع تریست
درگلستانی که دل را با اشاراتش سری ست
سبزه گرگل می کند ابروی ناز دلبری ست
ذوق پیدا بی قیامت صنعت است اگاه باش
درکمین خودنمابیها پری میناگری ست
شش جهت جزکاهش و بالیدن نیرنگ نیست
اختراع این بس، که ماه نو، جبین لاغری ست
گلفروش است از بهار لاله زار این چمن
اتش داغی که در پیراهنش خاکستری ست
ظرف استعداد مستان ساقی بزم است و بس
باده گر خواهی همان لب بازکردن ساغری ست
انفعال گمرهی در اشراف عجز نیست
خامه تسلیم ما را خط کشیدن مسطری ست
صورت انگشت زنهاریم و قدی می کشیم
در بلندیهای ناخن گردن ما را سری ست
درشکست رنگ یکسر ذوق راحت خفته است
شمع ما سرتا قدم سامان بالین پری ست
حرص تا باقی ست باید غوطه درحرمان زدن
از توقع گر توانی چشم بستن گوهری ست
یک دو دم درگوشه بی مدعایی واکشید
صافی ایینه، بیمار نفس را، بستری ست
سیر زانو نیز ممکن نیست بی فرمان عشق
پیش ما ایینه است اما به دست دیگری ست
نیستم نومید رحمت، کرد دوتایم کرد چرخ
حلقه ام اما همان در پیش چشم من دری ست
خواه در صحراست شبنم خواه در اغوش گل
هرکجا باشم بضاعتها همن چشم تری ست
بیدل از اقبال ترک مدعا غافل مباش
در شکست ارزوها ناامیدی لشکری ست
تا به مطلوب رسیدن کاریست
قاصدان دوری ره طوماریست
مپسندید درازی به نفس
که زبان تا نگزد لب، ماریست
بوی گل تشنه تألیف وفاست
غنچه پاس نفس بیماریست
کو وفا تاکسی اگاه شود
که محبت به گسستن تاریست
ان مژه سخت تغافل دارد
نخلیده به دل ما خاریست
داغ سودا نتوان پوشیدن
شمع راگل به سر بازاریست
موی ژولیده دماغت نرساند
ورنه سر نیز همان دستاریست
اگر این است دماغ طاقت
بر سرم سایه گل کهساریست
قصه عجز شنیدن دارد
در شکست پر ما منقاریست
مژه تهمت کش اشک ان همه نیست
بزم صحبت قدح سرشاریست
غافل از نشئه این بزم مباش
خط پیمانه گریبان واریست
ندهی دامن تسلیم از دست
گردن ما ز بلندی داریست
خضر توفیق بلد می باید
جبهه تا سجده ره همواریست
چند موهومی خود را شمرم
عدد ذره کم بسیاریست
بیدل از قید خودم هیچ مپرس
دامن سایه ته دیواریست
درین گلشن دو روزت خنده کاریست
مبادا غره گردی گل بهاری ست
برافشان بر هوس دامان و بگذر
که در جیب نفس نقد نثاری ست
هم از بست وگشاد چشم دریاب
که اجزای جهان لیل و نهاری ست
ودیعتها ز سر باید اداکرد
به ره گر پاگذاری حقگزاری ست
حریف پاکبازان وفا باش
که جز سر هرچه بازی بدقماری ست
به صد دست حمایت بایدت سوخت
چراغ زندگی یک سر چناری ست
ز خاکستر امان می جوید اتش
چوهستی باکفن جوشد حصاری ست
هنوزت دیده کم دارد سفیدی
زمان وصل یوسف انتظاری ست
حذر، ای شمع از این محفل که اینجا
بقدر سر بریدن سرشماری ست
من و ما نسخه تحقیق هستی
خطی داردکه ان لوح مزاری ست
جهان مجنون سودای نقاب است
ازین غافل که لیلی بی عماری ست
مباشید از خواص جاه غافل
بجنگید ای خروس ان، تاجداری ست
وقار پیری ازگردون مجویید
که طفلی عاشق دامن سواری ست
چه فقر وکو غنا عام است رحمت
ز خشک وتر مگو چشمه ساری ست
غبارت چون سحرگر اوج گیرد
فلکها پایمال خاکساری ست
به هستی بیدل مفلس چه لافد
ز قلقل شیشه بی باده عاری ست
به زخم هستی اگر شرم بخیه پردازی ست
عرق کن ای شررکاغذ انچه غمازی ست
به فرصت نفسی چندصحبت است اینجا
تأملی که درین بزم باکه دمسازی ست
نه دی گذشت و نه فردا به پیش می اید
تجدد من و ما تا قیامت اغازی ست
به غیر ساختگی نیست نقش عالم رنگ
شکست نیز در این کارخانه پردازی ست
چوشمع غیرت تسلیم هم جنون دارد
تلاش ما همه تا نقش پا سراندازی ست
ز وضع چرخ اقامت نمی توان فهمید
دماغ بیضه عنقا همیشه پروازی ست
به حکم عجز سراز سجده برشکن بیدل
که گرد اگر دمد از خاک گردن افرازی ست
درپیچ و تاب گیسوتا شانه را عروسی ست
سیر سواد زنجیر دیوانه را عروسی ست
بی گریه نیست ممکن تعمیر حسرت دل
تا سیل می خرامد ویرانه را عروسی ست
دریا گهر فروش است از ارمیدن موج
گرارزوبمیرد فرزانه را عروسی ست
عیش و نشاط امکان موقوف غفلت ماست
تا ما سیاه مستیم میخانه را عروسی ست
فیضی نمی توان برد تا دل به غم نسازد
اتش زن و طرب کن کاین خانه را عروسی ست
دل را بهار عشرت ترک خیال جسم است
گرسر برارد از خاک این دانه را عروسی ست
بازار وهم گرم است از جنس بی شعوری
در بزم خوابناکان افسانه را عروسی ست
از لطف سرفرازان شادند زبردستان
در خنده صراحی پیمانه را عروسی ست
زان ناله که زنجیر در پای شوق دارد
فرزانه را ندامت، دیوانه را عروسی ست
در سینه، بی خیالت، رقص نفس محال است
تا شمع جلوه درد پروانه را عروسی ست
بیدل چرا نسوزم شمع وداع هستی
زان شوخ اشنایش بیگانه را عروسی ست
امروز دور صحبت وقف ستم ایاغی ست
قلقل ترنگ میناست از بسکه نشئه باغی ست
الزام و انفعال است شرط وفاق احباب
دلبستگی که دارند با یکدگر جناغی ست
از طبع نکته سنجان انصاف کرده پرواز
از بسکه خرده گیرند تحسینشان کلاغی ست
در دوستان شکایت هنگام گرم دارد
هرجاخموشیی هست از شکوه بی دماغی ست
نی دل حضور دارد، نی دیده نور دارد
سامان این شبستان کوری و بی چراغی ست
تا دل الم نچیند ازکینه محترز باش
گر تلخی از حلاوت گل کرد میوه داغی ست
مشکل دماغ سودا ازادگی نخواهد
داغ هوای صحراست هرچند لاله باغی ست
زین جستجوی باطل بر هرچه وارسیدم
دیدم به دوش انفاس بار عدم سراغی ست
بیدل من جنون کش درحسرت دل جمع
ازهرکه چاره جستم گفت این مرض دماغی ست
چمن امروز فرش منزل کیست
رگ گل دود شمع محفل کیست
قد پیری اگر نه دشمن ماست
خم این طاق تیغ قاتل کیست
تپش ایینه دار حسرت ماست
گل این باغ بال بسمل کیست
دل ماگر نه دشت جلوه اوست
نفس اخر غبار محمل کیست
خط ان لعل دود خرمن ماست
رم ان چشم برق حاصل کیست
دل ما شد سپند اتش رشک
گل رویت چراغ محفل کیست
به هم اورده دیدم ان کف دست
نی ام اگه، به چنگ او، دل کیست
حذر از دستگاه عشرت دهر
هوس اهنگ رقص بسمل کیست
اگر اوهام سد راه ما نیست
نفس افسون پای در گل کیست
برد ازگوش رنگ طاقت هوش
جرس امشب فغان بیدل کیست
ای صبح گرد ناز تو از کاروان کیست
بر خو چیدن تو متاع دکان کیست
انجاکه فرصت من وما تیر جسته است
ترسم نفس کشی و ندانی کمان کیست
سر برنیاوری چوگهر از سجود جیب
گر محرمت کنندکه دل استان کیست
داغم ز دست بی اثریهای اه خویش
این اتش فسرده چه گویم به جان کیست
خون شد بهار حسرت و رنگی برون نداد
صبح مراد ما نفس ناتوان کیست
بلل به ناله حرف چمن را مفسراست
یارب زبان نکهت گل ترجمان کیست
در هرکجا ز مشت خس ما نشان دهند
اتش زن وبسوز، مپرس اشیان کیست
عمری ست گردشی نگرفته ست دامنم
رنگ تحیراینه ضبط عنان کیست
هرجا نوای زمزمه تار بشنوی
ای ارزو بنال و مگو داستان کیست
گر حرف غنچه تو عروج بهار نیست
چندین سحر تبسم گل نردبان کیست
عمری به پیچ و تاب سیه روزی ام گذشت
بختم غبار طره عنبرفشان کیست
انجاکه جلوه مشتری امثحان شود
عرص متاع حوصله جنس دکان کیست
بیدل زوضع خامشی غنچه سوختم
این بوسه سنج گلشن فکر دهان کیست
سرو بهار جلوه قد دلستان کیست
پیغام فتنه، برق نگاه نهان کیست
نگذشته ست اگر ز دلم لشکر غمت
داغ جگر، نشان پی کاروان کیست
اندیشه ها به حسرت تحقیق اب شد
یارب سخن نزاکت موی میان کیست
از تیشه برد سعی نفس گوی جان کنی
این بیستون اثر دل نامهربان کیست
عمری به پیچ و تاب سیهروزی ام گذشت
بختم غبار طره عنبر فشان کیست
سرگرم خوش خرامی ناز است ناوکت
این مغز فتنه، کوچه رو استخوان کیست
فریاد ما به چشم سیاهت نمی رسد
باب دکان سرمه فروشان، فغان کیست
بگذارتا به عجز؟؟ بنالیم وخون شویم
جرأت فروش عرض محبت، زبان کیست
در هر کجا ز مشت خس ما نشان دهند
اتش زن و بسوز، مپرس اشیان کیست
صندل فروش ناصیه عزتم چو صبح
گرد به باد رفته ام از استان کیست
بیدل ا گر نه طبع تو مشاطگی کند
ایینه دار شاهد معنی بیان کیست
موج جنون می زند، اشک پریشان کیست
ناله به دل می خلد بسمل مژگان کیست
پای روان وداع، راه به کوی که برد
دست به دل بسته ام، محرم دامان کیست
یاد خرام توام، می برد از خویشتن
قامت برجسته ات، مصرع دیوان کیست
دیده گر از جلوه ات میکده نار نیست
اشک چکیدن خرام لغزش مستان کیست
سرمه ز خاکم برد چشم غزالان ناز
بخت سیه بر سرم سایه مژگان کیست
لخت دلی در نظر این همه چاک جگر
حیرتم ایینه گر شانه گریبان کیست
قطره ما چون حباب، سینه دریا شکافت
همت پرواز ما خنده توفان کیست
گرنه تپشهای دل فال جنون می زند
شعله نقاب اینقدر ناله عریان کیست
رشته امواج را، عقده نگردد حباب
ابله در راه شوق مانع جولان کیست
غیر محبت دگر دین چه و ایین کدام
امت پروانه باش سوختن ایمان کیست
بیدل ازین مایده دست هوس شسته ایم
پهلوی دل خورده را ارزوی نان کیست
وحشی صحرای حسن نرگس فتان کیست
موجه دریای ناز ابروی جانان کیست
سایه زلف که شد سرمه کش چشم شام
خنده فیض سحر چاک گریبان کیست
حسن بتان اینقدر نیست فریب نظر
گر نه تویی جلوه گر اینه حیران کیست
صد گل عیشم به دل خنده زد از شوق زخم
تکمه جیب امید غنچه پیکان کیست
اتش دل شد بلند از کف خاکسترم
باد مسیحای شوق جنبش دامان کیست؟
رنگ بهار خیال می چکد از دیده ام
این گل حیرت نگاه شبنم بستان کیست
ناز به خون می تپد در صف مژگان یار
بر در این میکده حلقه مستان کیست
سبحه دل را نشد رشته جمعیتی
در تک و پوی خیال ریگ بیابان کیست
دل ز پی اش رفت و من می روم از خویشتن
عیب جنونم مکن ناله به فرمان کیست
از مژه تا دامنم مشق ز خود رفتنیست
اشک جنون تاز من طفل دبستان کیست
بیدل اگر لعل او نیست تبسم فروش
شبنم گل های زخم گرد نمکدان کیست
دل گرم من اتشخانه کیست
نگاه حسرتم پروانه کیست
خط جام است امشب رهزن هوش
خیال نرگس م ستانه کیست
هزار ایینه روز خویش شب کرد
صفا مهتاب فرش خانه کیست
امل در مزرع ما ره ندارد
فسون ریشه، دام و دانه کیست
اگر تیغت ند ارد می پرستی
لب زخم خط پیمانه کیست
ز چاک دل نواها می تراود
که می فهمد زبان شانه کیست
نیرزیدم به تعمیر خیالی
غبارم یارب از ف برانه کیست
رک گا ناله زنجیر درد
چمن جولانگه دیوانه کیست
سپند اهی کشید و چشم پوشید
به ا ین تکلیف خواب افسانه کیست
شرارم ناز خواهد کرد خرمن
برون از ریشه جستن دانه کیست
به ذوق بیخودی مردیم بیدل
شکست رنگ، صورت خانه کیست
سرشکم نسخه دیوانه کیست
جگر ایینه دار شانه کیست
جنون می جوشد از طرز کلامم
زبانم لغزش مستانه کیست
دلم گر نیست فانوس خیالت
نفس بال و پر پروانه کیست
ز خود رفتم ولی بویی نبردم
که رنگم گردش پیمانه کیست
خموشی ناله می گردد مپرسید
که ان نااشنا بیگانه کیست
ندارد مزرع امکان دمیدن
تبسم ابیار دانه کیست
نیاوردیم مژگانی فراهم
نمک پاش جگر افسانه کیست
شعورم رنگ گرداند از که پرسم
ز خود رفتن ره کاشانه کیست
گداز دل که سیل خانمانهاست
عرق پرورده دیوانه کیست
دل عاشق به استغنا نیرزد
خموشی وصع گستاخانه کیست
به پیری هم نفهمیدیم افسوس
که دنیا بازی طفلانه کیست
به دیر و کعبه کارت چیست بیدل
اگر فهمیده ای دل حانه کیست
دل را به خیال خط او سیر فرنگیست
این اینه صاحب نظر از سرمه زنگیست
غافل مشو از سیر تماشاگه داغم
هر برگ گلی زین چمن ایینه زنگیست
در گلخن وحشتکده فرصت امکان
دودی، شرری چند شتابی و درنگیست
چون بشکند این ساز، چه خشم و چه مدارا
زیر و بم تار نفست صلحی و جنگیست
از اهل تکبر مطلب ساز شکفتن
چین بر رخ این شعله مزاجان رگ سنگیست
محمل کش صف قافله بیتابی شوقیم
چاک دل ما هم جرس ناله به چنگیست
جهدی که برایی زکمانخانه افاق
نخجیر مراد دو جهان صید خدنگیست
حیرت مگر از دل کند ایجاد فضایی
ورنه چو نگه خانه ما گوشه تنگیست
چون لاله ز بس گرمرو حسرت داغم
صحرا ز نشان قدمم پشت پلنگیست
ازادگی موج، زگوهر چه خیالی ست
تمکین به ره قطره ما پشته سنگیست
چون شمع ز بس اینه سامان بهارم
تا ناوک اهم سر و برگش پر رنگیست
بیدل گهر عشق به بحری است که انجا
ایینه هر قطره گریبان نهنگیست
صفای حال ما مغشوش رنگیست
عدم را نام هستی سخت ننگیست
ز قید سخت جانیها مپرسید
شرار ما قفس فرسوده سنگیست
به هر جا بال عجز ما گشودند
پر پرواز نقش پای لنگی ست
نواهایی که دارد ساز زنجیر
ز شست شهرت مجنون خدنگیست
جهان گرد سویدای که دارد
ز داغ لاله این صحرا پلنگیست
سراپا بالم و از عجز طاقت
چوگل پروازم از رنگی به رنگیست
چو شمع از فکر هستی می گدازم
بغل واکردن جیبم نهنگیست
شکستن شاقی بزم است هشدار
می و مینا و جام اینجا نرنگیست
جهان، جنس بد و نیکی ندارد
تویی سرمایه هر جا صلح و جنگیست
به یکتایی طرف گردیدنت چند
خیال اندیشی ایینه زنگیست
نواپرورده عجزیم بیدل
درین دریا خم هر موج چنگیست
بی کدورت نیست هرجا محرمی یا غافلی ست
زندگانی هرچه باشد زحمت اب وگلی ست
انچه از نقش رم و ارام امکان دیده ای
خاک کلفت مرده ای یاخون حسرت بسملی ست
شوق حیرانم چه می خواهدکه در چشم ترم
جنبش مژگان لب حسرت نوای سایلی ست
لاله زار و شبنمستان محبت دیده ایم
محو هر اشکی، نگاهی، زیر هر داغی دلی ست
شعله کاران را به خاکستر قناعت کردن است
هرکجاعشق است دهقان سوختن هم حاصلی ست
چشم تا برهم زنم نقش سجودت بسته ام
اشک بیتابم، سراپایم جبین مایلی ست
حسرت دل را علاج از نشئه دیدار پرس
خانه ایینه قفلش ارزوی مشکلی ست
مقصد ارام است ای کوشش مکن ازار ما
بی دماغان طلب را جاده هم سر منزلی ست
عقل را در ضبط مجنون اب می گردد نفس
عشق می خنددکه اینجا رفتن ازخود محملی ست
از هجوم جلوه اخر بر در حیرت زدیم
حسن چون توفان کند ایینه گشتن ساحلی ست
قدردان بحرگوهرخیز غواص است بس
درد می داند که در هرقطره خونم دلی ست
بیدل از اظهار مطلب خون استغنا مریز
ابرو چون موج پیداکرد تیغ قاتلی ست
چاره دردسر دیر محبت جلی ست
شمع صفت عمرهاست قشقه ما صندلی ست
رابط اجزای وهم یک مژه بربستن است
تا به دوچشم است کار علم و عیان احولی ست
اینه راز دل ان همه روشن نشد
چاک گریبان همین یک دو الف صیقلی ست
به که. لب نگذرد زمزمه احتیاج
خون قناعت مریز ناله رگ ممتلی ست
نام تکلف مباد ننگ تک و تاز مرد
ششجهتت خواب پاست کفش اگر مخملی ست
کلفت فردا همان دی شمر ازاد باش
انچه به تفصیل ان منتظری مجملی ست
مطرب دل گر زند زخمه به قانون شوق
صور به صد شور حشر زمزمه یللی ست
لمعه مهر ازل تا نفرازد علم
ای به دلایل مثل نور شبت مشعلی ست
بر خط تحریرعشق شورحواشی مبند
متن رموز ادب از لب ما جدولی ست
بیدل از اسرارعشق گوش ولب اگاه نیست
فهم کن ودم مزن حرف نبی یا ولی ست
بجاست شکوه ما تا ره فغان خالیست
زمین پراست دلش بسکه اسمان خالیست
سراغ بلبل ما زین چمن مگیرومپرس
خیال ناله فروش است و اشیان خالیست
غبار غفلت ما را علاج نتوان کرد
پر است دیده ز دیدار و همچنان خالیست
شکست رنگ به عرض تبسمی نرسید
ز ریشه طربم کشت زعفران خالیست
دل شکسته ره درد واکند ورنه
لبم چو ساغرتصویر از فغان خالیست
سپهر حسرت پرواز ناله ام دارد
ز شوق تیر من اغوش این کمان خالیست
ز بسکه منتظران تو رفته اند ز خویش
چون نقش پا زنگه چشم بیدلان خالیست
جهان چو شیشه ساعت طلسم فقر و غناست
پرست وقت دگرانچه این زمان خالیست
زکوچه نی و جولان ناله هیچ مپرس
مقام ناوک نازت در استخوان خالیست
دلی به سینه ندارم چو دانه گندم
ازین متاع، من خسته را دکان خالیست
به راه دوست ز محراب نقش پا پیداست
که جای سجده دلها درین مکان خالیست
درین هوسکده هرکس بضاعتی دارد
دعاست مایه جمعی که دستشان خالیست
ز پهلوی پری کیسه قدرت است اینجا
به عجز شیشه زند سنگ اگرمیان خالیست
به رنگ نقش نگین بیدل ازسبکروحی
نشسته ایم و زما جای ما همان خالیست
جهان ز جنسِ اثرهای این و ان خالی ست
به هرزه، وهم، مچینید کاین دکان خالی ست
گرفته است حوادث، جهاتِ امکان را
ز عافیت چه زمین و چه اسمان خالی ست
به رنگ چنبر دف در طلسم پیکر ما
به هرچه دست زنی منزل فغان خالی ست
ز شکر تیغ تو، یا رب چسان برون اید
دهان زخم اسیری که از زبان خالی ست
اگرچه شوق تو لبریز حیرتم دارد
چو چشم اینه، اغوش من همان خالی ست
ترشحی به مزاج سحاب فیض نماند
که استین کریمان چو ناودان خالی ست
به چشم زاهد خودبین چه توتیا و چه خاک
که از حقیقت بینش چو سرمه دان خالی ست
کدام جلوه که نگذشت زین بساط غرور
تو هم بتاز که میدان امتحان خالی ست
فریب منصب گوهر مخور که همچو حباب
هزار کیسه در این بحر بیکران خالی ست
ز چاک دانه خرما، شد اینقدر معلوم
که از وفا دل سخت شکرلبان خالی ست
گهر ز یأس، کمر بر شکست موج نبست
دلی که پر شود از خود، ز دشمنان خالی ست
به جیبِ تست اگر خلوتی و انجمنی ست
برون ز خویش کجا می روی؟ جهان خالی ست
به هم زبانی ان چشم سرمه سا، بیدل
چو میل سرمه، زبان من از بیان خالی ست
بندگی با معرفت خاص حضور ادمی ست
ورنه اینجاسجده ها چون سایه یکسر مبهمی ست
با سجودت از ازل پیشانی ام را توأمی ست
دوری اندیشیدنم زان استان نامحرمی ست
اه از ان دریا جدا گردیدم و نگداختم
چون گهر غلتیدن اشکم ز درد بی نمی ست
فرصتم تاکی ز بی ابی کشد رنج نفس
ساز قلیانی که دارد مجلس پیری دمی ست
داغ زیر پا واتش بر سر و در دیده اشک
شمع را در انجمن بودن چه جای خرمی ست
حاصل اشغال محفل دوش پرسیدم ز شمع
گفت : افزونی نفس می سوزد و قسمت کمی ست
سوختن منت گذار چاره فرمایان مباد
جز به مهتابم به هرجا می نشانی مرهمی ست
با دو عالم اشنا ظلم است بی کس زیستن
پیش ازین هستی غناها داشت اکنون مبرمی ست
اتشی کوکز چراغ خامشم گیرد خبر
خامسوز داغ دل را سوختن هم مرهمی ست
جز به هم چیدن کسی را با تصرف کارنیست
گندم انبار است هر سو لیک قحط ادمی ست
خلق در موت و حیات از صوف و اطلس تاکفن
هرچه پوشد زین سیاهی و سفیدی ماتمی ست
تا ابدکوک است بیدل نغمه ساز جهان
اوج اقبال و حضیض فقر زیری و بمی ست
زندگی شوخی کمین رمیست
فرصت گیر و دار صبحدمیست
بسکه تنگ است عرصه امکان
چون نگه هرطرف روی قدمیست
پوست بر تن دربدن ممسک
همچو ماهی جدایی درمیست
عجز خوش استقامتی دارد
بار نُه اسمان به دوش خمیست
یاس پیموده ام ز باده مپرس
جام و مینای اشک چشم نمیست
به سر خود که خاک پای توام
خاک پای تو را به خود قسمیست
هم به خود یک نگه تغافل زن
اگر ایینه قابل ستمیست
هرکجا عشق چهره پرداز است
سایه هم صورت سیه قلمیست
بر فلک می توان شد از تسلیم
پایه عزت هلال خمیست
بیدل از دامگاه صحبت خلق
سرکشدن به جیب خویش رمیست
وضع خطوط جبین از قلم مبهمیست
شبهه چه خواند کسی د رورق ما نمیست
درکلف اباد وهم درد محبت کراست
مقتضی دود و گرد گریه بی ماتمیست
بی عرق شرم نیست از من و ما دم زدن
درنفس ما چو صبح اینه شبنمیست
الفت دل رهزن است ورنه درین دشت و در
پای طلب زابله برپل اب کمیست
محرم خود نیستی ورنه به رنگ هلال
سر به فلک سودنت سوی گریبان خمیست
زخم دلت گندمی ست در غم سودای نان
پشت و شکم گر به هم سوده شود مرهمیست
معنی مغشوش حرص تا شود ایینه ات
درکف دست فسوس نیز خط توامیست
هرچه دمید از نفس رفت به باد هوس
رشته دیگر مبند نغمه سازت رمیست
طالب ویرانه ها غیر جنونت که کرد
انچه تو خواندی بهشت خانه بی ادمیست
نیست حضور دلت جز به حساب ادب
از نفس اگاه باش شیشه گریها دمیست
نشئه عشق و هوس باز درتن جاکجاست
گر همه خمیازه است ساغر عیش جمیست
شعله درد غرور تاخته در هر دماغ
خلق سراپا چو شمع یک علم و پرچمیست
جست دل از پیر عقل باعث اخفای راز
گفت در این انجمن دیده نامحرمیست
شیخ و برهمن همان مست خیال خودند
اگهی اینجا کراست بیدل ما عالمیست
بیاکه هیچ بهاری به حسرت ما نیست
شکسته رنگی امید بی تماشا نیست
به قدر پر زدن ناله وسعتی داریم
غبارشوق جنون مشرب است صحرا نیست
زما ومن به سکوت ای حباب قانع باش
که غیرضبط نفس نام این معما نیست
غنا مخواه که تمثال هستی امکان
برون اینه احتیاج پیدا نیست
چو موج اگر به شکستی رسی غنیمت دان
درین محیط که جز دست عجز بالا نیست
به هرچه می نگری پرفشان بیرنگی ست
که گفته است جهان اشیان عنقا نیست
اگر ز وهم برایی چه موج و کو گرداب
جهان به خویش فرو رفته است دریا نیست
حساب هیچکسی تا کجا توان دادن
بقا کدام و چه هستی فنا هم از ما نیست
به ارمیدگی شمع رفته ایم از خویش
دلیل مقصد از سرگذشتگان پا نیست
به هرزه بال میفشان در این چمن بیدل
که هر طرف نگری جز در قفس وا نیست
تومست وهم ودرین بزم بوی صهبا نیست
هنوزجزبه دل سنگ جای مینا نیست
خیال عالم بیرنگ رنگها دارد
کدام نقش که تصویر بال عنقا نیست
بمیر وشهره شوای دل کزین مزار هوس
چراغ مرده عیان است و زنده پیدا نیست
به چشم بسته خیال حضور حق پختن
اشاره ای ست که اینجا نگاه بینا نیست
دلت به عشوه عقبا خوش است ازین غافل
که هرکجا، تویی، انجا به غیر دنیا نیست
به هرچه وارسی از خودگذشتنی دارد
به هوش باش که امروز رفت وفردا نیست
به نامیدی ما، رحمی، ای دلیل فنا
که اشیان هوسیم ودرین چمن جا نیست
حریرکارگه وهم را چه تار و چه پود
قماش ما ز لطافت تمیزفرسا نیست
تو جلوه سازکن و مدعای دل دریاب
زبان حیرت ایینه بی تقاضا نیست
غریق بحر ز فکر حباب مستغنی ست
رسیده ایم به جایی که بیدل انجا نیست
قانون ادب پرده در صورت و صدا نیست
زین ساز مگو تا نفست سرمه نوا نیست
از هرچه اثر واکشی افسانه دلیل است
سرمایه این قافله جز بانگ درا نیست
هر حرف که امد به زبان منفعلم کرد
کم جست ازین کیش خدنگی که خطا نیست
همت چقدر زیر فلک بال گشاید
پست است به حدی که درین خانه هوا نیست
عمری ست که از ساز بد اندامی افاق
گر رشته و تابی ست به هم تنگ قبا نیست
ما را تری جبهه به عبرت نرسانید
جنس عرق سعی زدگان حیا نیست
بی عجز رسا قابل رحمت نتوان شد
دستی که بلندی رسدش باب دعا نیست
هشدار که در سایه دیوار قناعت
خوابی ست که در خواب پر و بال هما نیست
وامانده عجزیم ز افسون تعلق
گر دل نکشد رشته، نفس ابله پا نیست
ازجهل وخردتا هوس وعشق ومحبت
جز ما چه متاعی ست که در خانه ما نیست
ما را کرم عام تو محتاج غنا کرد
گر جلوه تغافل زند ایینه گدا نیست
جز معنی از اثار عبارت نتوان خواند
گر غیر خدا فهم کنی غیر خدا نیست
هر بی بصری را نکند محرم تحقیق
ان دست حنا بسته که جز رنگ حنا نیست
بیدل رم فرصت چمن اراست در اینجا
گل فکر اقامت چه کند رنگ بجا نیست
نیاز نامه ما عرض سجده عنوانیست
ز خامه انچه برون ریخت نقش پیشانیست
درین جریده به تسخیر وحشیان خیال
صریر خامه نفس سوزی پریخوانیست
سروش انجمن عشق این ندا دارد
که هر چه می شنوی نغمه تو می دانیست
چه جلوه ها که از این انجمن نمی گذرد
تو فال اینه زن گر دماغ حیرانیست
مجاز پرده ناموسی حقیقت توست
به هوش باش که زیر لباس عریانیست
دمیده ایم چو صبح از طبیعت وحشت
غبار ما همه اثار دامن فشانیست
عدم توهم هستی ست هرچه باداباد
رسیده ایم به ابادیی که وبرانیست
به پیچ و تاب نفس دل مبند فارغ باش
که این غبار تپش کاکل پریشانیست
غرور شیوه اهل ادب نمی باشد
سری که موج گهر می کشد گریبانیست
قماش فهم نداریم ورنه خوبان را
اتوی پیرهن ناز چین پیشانیست
به جزر و مد تلاطم سبب مخواه و مپرس
محیط سودن کفهای ناپشیمانیست
غبار مهلت هستی کسی چه بشکافد
ز خاک می شنویم اینکه باد زندانیست
مکن تهیه ارایش دگر بیدل
چراغ محفل تسلیم چشم قربانیست
برچهره اثارجهان رنگ سبب نیست
چون اتش یاقوت که تب دارد و تب نیست
وهم است که در ششجهتش ریشه دویده ست
سرسبزی این مزرعه بی برگ کنب نیست
چشمی به تأمل نگشوده ست نگاهت
بروضع جهان گر عجبت نیست عجب نیست
تا زنده ای امید غنا هرزه خیالی ست
این امد ورفت نفست غیرطلب نیست
شغل هوس خواجه مگرگم شود از مرگ
این حکه هنگامه حرص است جرب نیست
در هیچ صفت داد فضولی نتوان داد
تا دل هوس انشاست جهان جای طلب نیست
دور است شکست دل از ارایش تعمیر
این کارگه شیشه رنگ است حلب نیست
تسلیم وسر وبرگ فضولی چه جنون است
گر ریشه کند دانه ات ازکشت ادب نیست
کامل ادبان قانع یک سجده جبینند
مشتاق زمین بوس هوس تشنه لب نیست
بی باده دل از زنگ طبیعت نتوان شست
افسوس که در اینه ها اب عنب نیست
بیدل غم روز سیه ازما نتوان برد
چین سحراینجا شکن دامن شب نیست
برگ و سازم جز هجوم گریه بیتاب نیست
خانه چشمی که من دارم کم ازگرداب نیست
رشته قانون یأسم از نواهایم مپرس
درگسستن عالمی دارم که در مضراب نیست
تا به ذوق گوهر مقصد توان زد چشمکی
در محیط ارزو یک حلقه گرداب نیست
دست و پا از استین و دامن ان سو می زنیم
مشرب دیوانگان زندانی اداب نیست
در شبستان سیه بختی ز بس گمگشته ایم
سایه ی ما نیز بار خاطر مهتاب نیست
زاهدا لاف محبت سزنی هشیار باش
زخم شمشیراست این خمیازه محراب نیست
خار خار بوریا و دلق فقر از دل برار
اتش است ای خواجه اینهامخمل وسنجاب نیست 
دیده ها باز است و اسباب تماشا مغتنم
لیک درملک خرد جز جنس غفلت یاب نیست
ز اخلاط سخت رویان کینه جولان می کند
سنگ واهن تا به هم ناید شرربیتاب نیست
حال دل پرسیده ای بیطاقتی اماده باش
شوخی افسانه ما دستگاه خواب نیست
مدعا تحقیق و دل جنس امید، اه از شعور
ما چنان ایینه ای داریم کانجا باب نیست
انچه می گویند عنقا ای زخود غافل تویی
گرتوانی یافت خودرا مطلبی نایاب نیست
شوخی تمثال هستی برنیابد پیکرم
انقدر خاکم که در ایینه من اب نیست
بیدل ان برق نظرها انچنان در پرده ماند
غافلان گرم انتظار و محرمان را تاب نیست
بی رخت در چشمه ایینه خاک است اب نیست
چشم مخمل را ز شوق پای بوست خواب نیست
بعد کشتن خون ما رنگ است در پرواز شوق
اب و خاک بسملت از عالم سیماب نیست
شوخی مهتاب و تمکین کتان پر ظاهر است
بر بنای صبر ما شوقت کم از سیلاب نیست
کی تواند اینه عکس ترا در دل نهفت
ضبط این گوهر به چنگ سعی هر گرداب نیست
سایه را ایینه خورشید بودن مشکل است 
خود به خود در جلوه باش اینجا کسی را تاب نیست
خرقه از لخت جگر چون غنچه در بر کرده ایم
در دیار ما قماش دل درستی باب نیست
ای حباب از سادگی دست دعا بالا مکن
در محیط عشق جز موج خطر محراب نیست
برگ برگ این گلستان پرده دار غفلت است
غنچه بیدار اگر گل گشت گل بی خواب نیست
دور نبود گر فلک پیچد به خویش از ناله ام
دود را از شعله حاصل غیر پیچ و تاب نیست
تا توانی چون نسیم ازادگی از کف مده
اشنای رنگ جمعیت گل اسباب نیست
از فروغ این شبستان دست باید شست و بس
اب گردیده ست سامان طرب مهتاب نیست
بیدل از احباب دنیا چشم سرسبزی مدار
کشت این شطرنج بازان دغل سیراب نیست
جزخون دل زنقد سلامت به دست نیست
خط امان شیشه به غیر از شکست نیست
ارام عاشق اینه پردازی فناست
مانند شعله ای که زپا تا نشست نیست
خلقی به وهم خویش پرافشان وحشت است
لیک انقدر رمی که کس از خویش رست نیست
بنیاد عجز ریخته رنگ سرکشی ست
در طره ای که تاب ندارد شکست نیست
ماییم و سرنگونی ازپا فتادگی
در وادیی که نقش قدم نیز پست نیست
جمعیت حواس در اغوش بیخودی ست
ازهوش بهره نیست کسی راکه مست نیست
دیوانگان اسیر خم و پیچ وحشتند
قلاب ماهیان توموج است شست نیست
دل صید شوق و دیده اسیر خیال توست
ویرانه کشوری که به این بند و بست نیست
عالم فریب دیده عاشق نمی شود
ایینه خیال تو صورت پرست نیست
اسودگی چگونه شود فرش عافیت
پای مراکه ابله هم زیردست نیست
بیدل بساط وهم به خود چیده ام چو صبح
ورنه زجنس هستی من هرچه هست نیست
هیچکس چون من درین حرمان سرا ناشاد نیست
عمر در دام و قفس ضایع شد و صیاد نیست
کیست تا فهمد زبان بینواییهای من
از لب زخمم همین خون می چکد فریاد نیست
اسمانی در نظر داریم وارستن کجاست
در خیال این شیشه تا باشد پری ازاد نیست
با نفس گردد مقابل کاش شمع اعتبار
در زمین پست می سوزبم کانجا باد نیست
موج و کف مشکل که گردد محرم قعر محیط
عالمی بیتاب تحقیق است و استعداد نیست
زشتی ما را به طبع روشن افثادست کار
هرکجا ایینه پردازیست زنگی شاد نیست
طفل بازی گوش نسیانگاه سعی غفلتیم
هرچه خواندیم از دبیرستان عبرت، یاد نیست
هرچه باشی ناگزیر وهم باید بودنت
خاک شو، خون خور، طبیعت قابل ارشاد نیست
سجده پابرجاست از تعمیر عجز اگاه باش
غیرنقش پا شدن خشتی درین بنیاد نیست
پیکر خاکی به ذوق نیستی جان می کند
تا نگردد سوده سنگ سرمه بی فریاد نیست
دعوت افاق کن گر جمع خواهی خاطرت
سیل تا مهمان نگردد خانه ات اباد نیست
خفت تغییر برتمکین ما نتوان گماشت
انفعال بال و پر در بیضه فولاد نیست
عشق گاهی قدردان درد پیدا می کند
بیستون گر تا ابد نالد دگر فرهاد نیست
بی نشان رنگیم و تصویر خیالی بسته ایم
حیرت ایینه نقش خامه بهزاد نیست
حرف جرأت، خجلت تسلیم کیشان وفاست
هر چه باداباد اینجا، هر چه باداباد نیست
ضعف پهلو بر کمر می باید از هستی گذشت
شمع اگر تا پای خود دارد سفر بی زاد نیست
انتخاب فطرت دیوان بیدل کرده ایم
معنی اش را غیر صفر پوچ دیگر صاد نیست
بر تپیدنهای دل هم دیده ای واکردنی ست
رقص بسمل عالمی دارد تماشاکردنی ست
یا به خود اتش توان زد یا دلی بایدگداخت
گر دماغ عشق باشد اینقدرهاکردنی ست
از ورق گردانی شام و سحر غافل مباش
زیرگردون ائچه امروز است فرداکردنی ست
هرکف خاکی به جوش صدگدازاماده است
یک قلم اجزای این میخانه صهباکردنی ست
خاک ما خون گشت و خونها اب گردید وهنوز
عشق می داندکه بی رویت چه با ماکردنی ست
حشر ارامی دگر دارد غبار بیخودی
یک قیامت از شکست رنگ برپاکردنی ست
بی نشانی می زند موج از طلسم کاینات
گر همه رنگ است هم پرواز عنقاکردنی ست
حیرتی دادم خبر از پرده زنگار جسم
شاید این ایینه دل باشد مصفاکردنی ست
مشرب درد تو دارم سیر عالم کرده ام
گر همهک قطره خون است دل جا کردنی ست
اضطرابم درگره دارد کف خاکستری
چون سپند از ناله من سرمه انشاکردنی ست
قامت خم گشته می گویند اغوش فناست
ناخنی گل کرده ام این عقده هم واکردنی ست
شخص تصویریم بیدل زکمال ما مپرس
حرف ما ناگفتنی وکار ما ناکردنی ست
چون سحر طومارچاک سینه ام واکردنی ست
ارزو مستوریی داردکه رسواکردنی ست
چون حبابم داغ دارد حیرت تکلیف شوق
دیده محروم نگاه و سیر دریاکردنی ست
از نفس دزدیدن بوی گلم غافل مباش
دامن پیچیده ای دارم که صحرا کردنی ست
نیستم بیهوده گرد چارسوی اعتبار
مشت خاکی دارم و با باد سوداکردنی ست
خواهشی کو، تا توانم فال نومیدی زدن
سوختن را نیز خاشاکی مهیاکردنی ست
جیب نازی می درد صبح بهار جلوه ای
مژده ای ایینه رنگ رفته پیداکردنی ست
می کند خاکستری گرد از نقاب اخگرم
قمریی در بیضه می نالدتماشاکردنی ست
قید هستی برنتابد جوش استیلای عشق
چون هواگرمی کند بند قبا واکردنی ست
کشتی موجی به توفان شکستن داده ایم
تا نفس باقی ست دست عجز بالاکردنی ست
پیکر خاکی ندارد چاره از عرض غبار
نسخه ما بسکه بی ربط است اجزاکردنی ست
عجز می گوید به اواز حزین درگوش من
کز پر وامانده سیر عافیتها کردنی ست
لطف معنی بیش ازین بیدل ندارد اعتبار
از خیال نازکت بوی گل انشاکردنی ست
عمری ست به چشمم ز نم اشک اثر نیست
ای دل تو کجایی که غبارت به نظر نیست
محرومی غفلت نظری را چه علاج است
خلقی ست درین خانه برون در و در نیست
وهم اینه خلق به زنگارگرفته ست
گر چشم گشایی مژه ات پیش نظر نیست
طاث همه را در دم شمشیر نشانده ست
تا سینه درین معرکه باقیست سپر نیست
با لعل بتان سهل مدان دعوی یاقوت
کم نیست دم لاف همان را که جگر نیست
تشویش تردّد مکش از فکر میانش
دست تو گر اینخا نشود حلقه کمر نیست
بی دردی ما زبر فلک سخت غریب است
در خانه دودیم و کسی را مژه تر نیست
امید فنا نیز درین بزم فضولیست
این شمع در اینجا همه شام است و سحر نیست
چون شیشه ساعت به فسونخانه گردون
زبر قدم ان خاک نیابی که به سر نیست
معیار برومندی این باغ گرفتیم
سرها به سر دار رسیده ست ثمر نیست
جان و جسد عشق و هوس جمله سراب است
کس نیست کند فهم که هستی چقدر نیست
ای گرد پر افشان سحر در چه خیالی
چین کن زه دامن که گریبان دگر نیست
نامحرم پرواز فنایم چه توان کرد
چون رنگ پری دارم و سر در ته پر نیست
بیدل اگر این است سر و برگ شعورت
هرچند به ان جلوه رسی غیر خبر نیست
بی ادب بنیاد هستی عافیت دربار نیست
غیرضبط خود شکست موج را معمارنیست
هرکس اینجاسودخوددر چشم پوشی دیده است
خودفروشان، عبرتی، ایینه در بازار نیست
حرص خلقی رادرین محفل به مخموری گداخت
غیر چشم سیر، جام هیچکس سرشار نیست
حسن و عشق ایینه شهرت گرفت از اتفاق
تا نباشد از دو سر محکم صدا در تار نیست
سختی دل ناله را سنگ ره ازادگی ست
رشته تا صاحب گره باشد رهش هموار نیست
تا فنا ما را همین تار نفس بایدگسیخت
شمع یک دم فارغ از واکردن زنار نیست
غفلت عالم فزود از سرگذشت رفتگان
هرکجا افسانه باشد هیچ کس بیدار نیست
تا توان از صورت انجام خود واقف شدن
باوجود نقش پا ایینه ای درکار نیست
مفت چشم ماست سیراین چمن اما چه سود
اینقدر رنگی که می بالدکم از دیوار نیست
اشک ما را پاس ناموس ضعیفی داغ کرد
ورنه مژگان تا به جیب و داهن ال مقدار نیست
چون نفس یکسر وطن اواره نومیدیم
گرهمه دل جای ما باشدکه ما را بار نیست
کی توان بیدل حریف چاک رسوایی شدن
چون سحر پیراهن ما یک گریبان وار نیست
خواب را در دیده حیران عاشق بار نیست
خانه خورشید را با فرش مخمل کار نیست
عشق مختار است با تدبیر عقلش کار نیست
این کنم یا ان کنم شایسته مختار نیست
شعله اواز ما در سرمه بالی می زند
شمع را از ضعف رنگ ناله در منقار نیست
حسن یکتایی واغوش دویی، رهم است وهم
تا تو از ایینه می یابی اثر دیدار نیست
چارسوی دهر از شور زیانکاران پر است
انکه با خود مایه ای دارد درتن بازار نیست
در حصول گنج دنیا از بلا ایمن مباش
نقش روی درهمش جز پیچ وتاب مار نیست
عبرت ایینه گیر، ای غافل از لاف کمال
عرض جوهر جزخراش چهره اظهار نیست
زین تعلقهاکه بر دوش تخیل بسته ایم
انچه از سر می توان واکرد جز دستار نیست
امد و رفت نفس دارد غبار حادثات
جز شکستن کاروان موج را در بار نیست
دل به ذوق وعده فرداست مغرور امل
عشق گوید چشم واکن فرصت این مقدار نیست
از هوا برپاست بیدل خانه وهم حباب
درلباس هستی ما جزنفس یک تارنیست
دیده حیرت نگاهان را به مژگان کار نیست
خانه ایینه در بند در و دیوار نیست
انقیاد دور گردون برنتابد همتم
همچو مرکز حلقه گوشم خط پرگار نیست
ناتوانی سرمه در کار ضعیفان می کند
رنگ گل را درشکست خود لب اظهار نیست
می کشد بی مغز، رنج از دستگاه اعتبار
جز خم و پیچ از بزرگی حاصل دستار نیست
فارغ است از دود تا شد شعله خاکسترنشین
بر نمدپوشان غبار تهمت زنار نیست
سایه اینجا پرتو خورشید دارد در بغل
زنگ هم چون خلوت ایینه بی دیدار نیست
سد راه کس مبادا دورباش امتیاز
هر دو عالم خلوت یار است و ما را بار نیست
از اثرهای نفس چون صبح بویی برده ابم
بیش ازین ایینه ما قابل زنگار نیست
غنچه دل چون حباب از خامشی دارد ثبات
خامه ما را به جز پاس نفس دبوار نیست
گرز دنیا بگذریم افسون عقبا حایل است
منزلی تا هست باقی، راه ما هموارنیست
دیده ها باز است اما خواب می بینیم و بس
تا مژه بر هم نیابد هیچکس بیدار نیست
بسکه مردم دامن احسان ز هم واچیده اند
بیدل از خسّت کسی را سایه دیوار نیست
رنگ عجزم لیک با وضع خموشم کار نیست
در شکست بال دارم ناله گر منقار نیست
در تأمل بیشتر دارد روانی شعر من
مصر عم از سکته جز شمشیر لنگردار نیست
عجزتجدید هوسها را نفس ایینه است
یک ورق عمری ست می گردانم و تکرار نیست
اختلاط خودفروشان گر به این بیحاصلی ست
خانه ایینه را قفلی به از زنگار نیست
ازکمین عسیبجو اگاه باید دم زدن
گوشهای حاضران جز در پس دیوار نیست
محوگشتن منتهای مقصد شوق رساست
چون نگه غیر از تحیر مُهر این طومار نیست
بردباری طلینتم خاک تامل پیشه ام
غیر هستی هر چه بر دوشم ببندی بار نیست
اشک چشم گوهرم، برق چراغ حیرتم
کوکبم یک غم اگر در خود تپد سیار نیست
غافل از سیرگداز دل نباید زیستن
هست در خون گشتنت رنگی که در گلزار نیست
هرکجا او جلوه دارد عرض هستی مفت ماست
عکس را ایینه می باید نفس در کار نیست
گر به این رنگ است بیدل انفعال هستی ام
سنگ را هم اب گشتن انقدر دشوار نیست
در طریق رفتن از خود رهبری درکار نیست
وحشت نظاره را بال وپری درکارنیست
کشتی تدبیر ما توفانی حکم قضاست
جز دم تسلیم اینجا لنگری درکار نیست
هر سر مو بهر غفلت پیشه بالین پر است
از برای خواب مخمل بستری درکار نیست
می برد چون گردباد از خویش سرگردانی ام
سرخوش دشت جنون را ساغری درکار نیست
در نیام هر نفس تیغ دو دم خوابیده است
چون سحر در قطع هستی خنجری درکار نیست
مشت خاک ما سراپا فرش تسلیم است وبس
سجده ما را جبینی و سری درکار نیست
خویش را از دیده خودبین خود پوشیدن است
احتیاط ما برا ی دیگری درکار نیست
فکرمرکب در طریق فقر، سازگمرهی ست
نفس در فرمان اگر باشد خری درکار نیست
جوش خون، نازکدلان را پوست برتن می درد
از ضعیفی بر رگ گل نشتری درکار نیست
استقامت بس بود ارباب همت راکمال
بهر تیغ کوه بیدل جوهری درکار نیست
مست عرفان را شراب دیگری درکار نیست
جز طواف خویش دور ساغری درکار نیست
سعی پروازت چو بوی گل گر از خود رفتن است
تا شکست رنگ باشد شهپری در کار نیست
سوختن چون شمع اوج پایه اقبال ماست
داغ مظور است اینجا اختری در کار نیست
صبح را اظهار شبنم خنده دندان نماست
سینه چاک شوق را چشم تری درکار نیست
خفت وتمکین حجاب نشئه وارستگی ست
بحر اگر باشی حباب و گوهری در کار نیست
شانه گر مشاطه زلفت نباشد گو مباش
دفتر اشفتگی را مسطری در کار نیست
اتش خورشید را نبود کواکب جز سپند
حسن چون سرشار باشد زیوری درکار نیست
شعله ها در پرده سعی جهان خوابیده است
گر نفس سوزدکسی اتشگری درکار نیست
اضطراب دل ز هر مویم چکیدن می کشد
چون رگ ابر بهارم نشتری در کار نیست
عالم عجز است اینجا جاه کو، شوکت کدام
تا توانی ناله کن کر و فری در کار نیست
خشت بنیاد تو بر هم چیدن مژگان بس است
در تغافلخانه، بام و منظری درکار نیست
زهد و تقوا هم خوش است اما تکلف بر طرف
درد دل را بنده ام دردسری در کار نیست
حرص قانع نیست بیدل ورنه از ساز معاش
انچه ما درکار داریم اکثری در کار نیست
سرمنزل ثبات قدم جاده ساز نیست
لغزیده ایم، ورنه ره ما، دراز نیست
بر دوش نیستی نتوان بست ننگ جهد
رفتن ز خویش ناقه راه حجاز نیست
تشویش انتظار قیامت قیامت است
ما را دماغ این همه ابرام ناز نیست
مژگان به هرچه بازکنی، مفت حیرت است
عشق هوس، همین دوسه روز است، باز نیست
گر محرم اشاره مژگان او شوی
در سرمه نغمه ای ست که در هیچ ساز نیست
بی اخثیار حیرتم، از حیرتم مپرس
ایینه است اینه، ایینه ساز نیست
زیر فلک به کاهش دل ساز و صبرکن
درکارگاه شیشه گران جز گداز نیست
نقصان ابروکش و نام گهر مبر
سوداگر جهان غرض امتیاز نیست
جز همت انچه ساز جهان تنزل است
باید نشیب کرد، تصور فراز نیست
ما عجزپیشه ها همه معشوق طینتیم
لیک ان بضاعتی که توان کرد، ناز نیست
سودای خضر، راست نیاید به تیغ عشق
ایثار نقد کیسه عمر دراز نیست
عجز نفس چه پرده گشاید ز راز دل
ما را نشانده اند بر ان در که باز نیست
بید ل گداز دل خور و دندان به لب فشار
بر خوان عشق دعوت نان و پیاز نیست
زین عبارات جنون تحقیق بی ناموس نیست
شیشه گو صد رنگ توفان کن پری طاووس نیست
اتحاد ایینه دار، رنگ اضدادست و بس
هر کجا لبیک وادزدد، نفس ناقوس نیست
لفظ و معنی گیر خواهی ظاهر و باطن تراش
رشته ای جز شمع در پیراهن فانوس نیست
تا تجدد جلوه دارد شبهه معنی بجاست
کس چه فهمد این عبارتها یکی مأنوس نیست
دامن صحرای مطلب بسکه خشک افتاده است
ابروها بر زمین می ریزد و محسوس نیست
از سراغ رفتگان دل جمع باید داشتن
کان همه اواز پا، جز در کف افسوس نیست
در محبت مرگ هم چون زندگی دام وفاست
این ورق هرچند برگردد، خطش معکوس نیست
تشنه لب باید گذشت از وصل معشوقان هند
هیچ ننگی در برهمن زادگان چون بوس نیست
کار پیچ و تاب موجم با گهر افتاده است
انچه می خواهد تمنا در دل مایوس نیست
بسکه بیدل سازناموس محبت نازک است
شیشه اشکی که رنگش بشکنی بی کوس نیست
صنعت نیرنگ دل بر فطرت کس فاش نیست
اینه تصویرها می بندد و نقاش نیست
جوش اشیا، اشتباه ذات بی همتاش نیست
کثرت صورت غبار وحدت نقاش نیست
کفر و دین، شک و یقین سازی ست بی اهنگ ربط
هوش اگر دا ری بفهم ای بیخبر پرخاش نیست
عقل گو خون شو به دور اندیشی رد و قبول
در حضوراباد استغنا برو، یا باش نیست
هرچه خواهی در غبار نیستی اماده گیر
ای تنک سرمایه، چون هستی، عدم قلاش نیست
چون حباب این چیدن و واچیدن افسون هواست
خیمه اوهام را غیر از نفس فراش نیست
بی تکلف زی تب و تاب امید و یاس چند
عالم شوق است اینجا جای بوک وکاش نیست
شوخ چشمی برنمی دارد ادبگاه جلال
قدردان افتاب امروز جز خفاش نیست
موج دریای تعین گر همین جوش من است
انچه خلق، اب بقا دارد، گمان جز شاش نیست
ربش گاوی چیست ؟ امید مراد از مردگان
زین مزارات انکه چیزی یافت جز نباش نیست
بگذر از افسانه تحقیق، فهم این است و بس
تا تو اگاهی رموز هیچ چیزت فاش نیست
نوبهار ایینه در دست از هجوم رنگ و بوست
بید ل این الفاظ غیر از صورت معناش نیست
عاشقی مقدور هر عیاش نیست
غم کشیدن، صنعت نقاش نیست
حسن محجوبی که ما را داغ کرد
گر قیامت فاش گردد فاش نیست
گر شوی اگه، ز اداب حضور
محرم خورشید جز خفاش نیست
بی نیازی، از تصنع فارغ است
بزم دل، گسترده فراش نیست
گرد اوهام، اندکی باید نشاند
هستی اخر عرصه پرخاش نیست
شش جهت فرش است استغنای فقر
مفلسی درهیچ جا قلاش نیست
با تکلف مرگ هم ذلت کشی ست
ازکفن گر بگذری نباش نیست
نُه فلک از شور بی مغزی پر است
این مکان جز گنبد خشخاش نیست
چشم راحت چون نفس، از دل مدار
خانه ایینه ات شب باش نیست
استقامت رفته گیر از ساز شمع
سرکشی با هر که باشد پاش نیست
ای هوس مهمان خوان زندگی
غصه باید خوردن اینجا اش نیست
در تغافلخانه ابروی اوست
بی دل ان طاقی که نقشش قاش نیست
برق با شوقم شراری بیش نیست
شعله طفل نی سواری بیش نیست
ارزوهای دو عالم دستگاه
ازکف خاکم غباری بیش نیست
چون شرارم یک نگه عرض است و بس
اینه اینجا دچاری بیش نیست
لاله وگل زخمی خمیازه اند
عیش این گلشن خماری بیش نیست
تا به کی نازی به حسن عاریت
ما و من ایینه داری بیش نیست
می رود صبح و اشارت می کند
کاین گلستان خنده واری بیش نیست
تا شوی اگاه فرصت رفته است
وعده وصل انتظاری بیش نیست
دست از اسباب جهان برداشتن
سعی گر مرد است کاری بیش نیست
چون سحر نقدی که در دامان تست
گربیفشانی غباری بیش نیست
چند در بند نفس فرسودنست
محوان دامی که تاری بیش نیست
صد جهان معنی به لفظ ماگم است
این نهانها اشکاری بیش نیست
غرقه وهمیم ورنه این محیط
از تنک ابی کناری بیش نیست
ای شرر از همرهان غافل مباش
فرصت ما نیزباری بیش نیست
بیدل این کم همتان بر عز و جاه
فخرها دارند و عاری بیش نیست
درگلشن هوس که سراغ گلیش نیست
گریأس نوحه سربکند بلبلیش نیست
ان ساز فتنه ای که تو محشر شنیده ای
زیر و بم توگر نبود غلغلیش نیست
دیدیم حسن ساخته اعتبار جاه
هرگاه بی نطاقه شود کاکلیش نیست
یارب به حال مفلسی خواجه رحم کن
بیچاره خربه عرض چه نازد جلیش نیست
ازادگان ز فکر رعونت منزه اند
باگردن انکه ساز ندارد غلیش نیست
صیادی هوس، چقدر ننگ فطرت است
شاهین حرص می پرد وچنگلیش نیست
بر انفعال، عشرت این بزم چیده اند
تاشیشه سرنگون نشودقلقلیش نیست
تدبیر رستگاری جاوید، نیستی ست
این بحرغیرکشتی واژون پلیش نیست
از قطره تا محیط وبال تعلق است
بیدل خوش انکه الفت جزووکلیش نیست
بزم تصور توکدورت ایاغ نیست
یعنی چو مردمک شب ما بی چراغ نیست
سرگشتگان با نقش قدم خط کشیده اند
در کارگاه شعله جواله داغ نیست
جیب نفس شکاف چه خلوت چه انجمن
از هیچ کس برون غبارت سراغ نیست
گل دربریم وباده به ساغر ولی چه سود
در مشرب خیال پرستان دماغ نیست
تا زنده ای همین به تپش ساز و صبرکن
ای بیخبر، نفس سروبرگ فراغ نیست
از برگ و ساز عالم تحقیق ما مپرس
عمری ست رنگ می پرد وگل به باغ نیست
بیدل جنون ما به نشاط جهان نساخت
مهتاب پنبه دارد و منظور داغ نیست
وضع ترتیب ادب در عرصه گاه لاف نیست
قابل این ز ه کمان قبضه نداف نیست
از عدم می جوشد این افسانه های ما و من
گر به معنی وارسی جز خامشی حراف نیست
غفلت دلها جهانی را مشوش وانمود
هیچ جا موحش تر از ایینه ناصاف نیست
رایج و قلب دکان وهم بی اندازه است
با چه پردازد دماغ ناتوان صراف نیست
خواب راحت مدعای منعم است اما چه سود
مخملی جز بوریای فقر تسکین باف نیست
هرکه را دیدم درین مشهد دو نیمش کرده اند
تیغ قاتل هم بر این تقدیر بی انصاف نیست
ان سوی خوف و رجا خلد یقین پیدا کنید
ورنه ایمانی که مشهور است جز اعراف نیست
نقش این دفتر کماهی کشف طبع ما نشد
عینک فطرت در اینجا انقدر شفاف نیست
بوالفضول جود باش این ب زم اکرام است و بس
هرقدر بخشد کسی اب از محیط اسراف نیست
عرش و فرش اینجا محاط وسعت اباد دل است
کعبه ما را سواد تنگی از اطراف نیست
طالب فهم مسمایی عیار اسم گیر
صورت عنقا همین جز عین و نون و قاف نیست
قید دل بیدل غبار ننگ فطرتها مباد
تا ز مینا نگذرد درد است این می صاف نیست
استان عشق جولانگاه هر بیباک نیست
هیچکس غیر از جبین انجا قدم بر خاک نیست
گریه کو، تا عذر غفلت خواهد از ابرکرم
می کشد رحمت تری تا چشم ما نمناک نیست
خاک می باید شدن در معبد تسلیم عشق
گر همه اب است اینجا بی تیمم پاک نیست
ریش گاوی، شرمی ای زاهد ز دندان طمع
شاخ طوبی ریشه دار شانه و مسواک نیست
گردن تسلیم در هر عضو ما اماده است
شمع این کاشانه را از سر بریدن باک نیست
تهمت وضع تظلم برجنون ما خطاست
صبح پوشیده ست عریانی گریبان چاک نیست
مرکز پرگار اسراری، به ضبط خویش کوش
ورنه تا گردید رنگت گردش افلاک نیست
چشم بر احسان گردون دوختن دیوانگی ست
دانه ها، هشیار باشید، اسیا دلاک نیست
کامجویان  دست در دامان نومیدی زنید
صید ما صدسال اگر در خون تپد فتراک نیست
غیر مستی هرچه دارد این چمن دردسر است
خواب راحت جز به زیر سایه های تاک نیست
با که بایدگفت بیدل ماجرای ارزو
انچه دلخواه من است از عالم ادراک نیست
خلق را بر سرهر لقمه ز بس سرشکنی ست
ناشتاگر شکنی قلعه خیبر شکنی ست
مگذر از ذوق حلاوتکده محفل درد
ناله پردازی نی عالم شکرشکنی ست
نفس از ضبط تپش معنی دل می بندد
گوهرارایی این موج به خود درشکنی ست
صد قیامتکده در پرده حیرت داریم
مژه برهم زدن ما صف محشر شکنی ست
سخت کاری ست که باکلفت دل ساخته ایم
زنگ ایینه شدن سد سکندر شکنی ست
می برد سعی فنا تنگی از اغوش حباب
وسعت مشرب ما تابع ساغر شکنی ست
ارزو حسرت مژگان که دارد یارب
که نفس در جگرم بی خود نشتر شکنی ست
محوکن عرض مال و دل روشن دریاب
صافی اینه، ایینه جوهر شکنی ست
ترک جمعیت دل سخت ندامت دارد
بحریکسر عرق خجلت گوهر شکنی ست
بیدل ازخویش به جز نفی چه اثبات کنیم
رنگ را شوخی پرواز همان پر شکنی ست
حایل عزم نفس گرد ره و فرسنگ نیست
مقصد دل نیست پیدا ورنه قاصد لنگ نیست
نغمه ها بی خواست می جوشد ز ساز ما و من
حیرت اهنگیم دراهنگ ما اهنگ نیست
در محیط از خودنماییها نمی گنجد حباب
گرنفس برخود نبالدگوشه دل تنگ نیست
سکته صد مصرع موجست تمکین گهر
در دبستان ادب سنجی تأمل دنگ نیست
چون طبایع خورد برهم غیرت انشا می کند
صلح گربریک نسق باشد شرردر سنگ نیست
مایه این صوم و صلات انگاه سودای بهشت
می شود معلوم زاهد جز دکان بنگ نیست
بیش ازین برخود مچین پست وبلند اعتبار
جز سروپایی که داری افسر و اورنگ نیست
نام اگر ایینه خواهد، جوهر تمثال کو
عالم تصویر عنقاییم ما را رنگ نیست
تیره می سوزی چرا ای شمع نزدیک است صبح
تاشب است ایینه خورشیدهم بی زنگ نیست
خواه عریان جلوه گر شو، خواه مستوری گزین
هرچه باداباد درکار است، اینجا ننگ نیست
بیدل از طاقت جهانی را به خودکردی طرف
با ضعیفی گرتوانی صلح کردن جنگ نیست
جای ارام به وحشتکده عالم نیست
ذره ای نیست که سرگرم هوای رم نیست
گره باد بود دولت هستی چو حباب
تا سلیمان نفسی عرصه دهد خاتم نیست
چمن ازغنچه به هر شاخ سرشکش گره است
مژه اهل طرب هم به جهان بی نم نیست
هیچ دانا نزند تیشه به پای ارم
از بهشت انکه برون امده است ادم نیست
گو بیا برق فرو ریز به کشت دو جهان
عکس اگر محوشد ایینه ما را غم نیست
رشته واری نفس سوخته افروخته ایم
شمع در خلوت بیداری دل محرم نیست
گر جهان ناز بر اسباب فزونی دارد
بهر سامان کمی ذره ما هم کم نیست
اینقدر وهم ز اغوش نگه می بالد
دیده هرگه مژه اورد به هم عالم نیست
چشم بر موج خطت دوختن از ساده دلی ست
رشته های رگ گل راگره شبنم نیست
عدم سایه ز خورشید معین گردید
گرتوشوخی نکنی هستی ما مبهم نیست
بیدل از بس به گرفتاری دل خوکردیم
بی غم دام و قفس خاطرما خرم نیست
دیده ای راکه به نظاره دل محرم نیست
مژه برهم زدن از دست تاسف کم نیست
موج در اب گهر اینه همواری ست
دل اگر جمع شود کار هوس در هم نیست
حسن را بی عرق شرم طراوت نبود
گل کاغذ به از ان گل که بر او شبنم نیست
درد معشوق فزونتر ز غم عشاق است
چاک چون سینه گندم به دل ادم نیست
موی ژولیده مدان جوهر تجرید جنون
که سرافرازی قدر علم از پرچم نیست
همچو ابر اینه دار عرق شرم توایم
خاک ما گر همه بر باد رود بی نم نیست
غیرتت پرده غفلت به دل و دیده گماشت
تا تو پیدا نشوی اینه در عالم نیست
طوطی ات هیچ رهی اینه دل نشکافت
تا بدانی که تو را جز تو کسی همدم نیست
ای جنون داغ شو ازکلفت عریانی من
دامنش داده ام از دست و گریبان هم نیست
هستی عاریت ام سجده به پیشانی بست
دوش هرکس به ته بار رو د بی خم نیست
باعث وحشت جسم است نفسها بیدل
خاک تا هم نفس باد بود بی رم نیست
عزت و خواری دهر ان همه دور از هم نیست
افسری نیست که با نقش قدم توأم نیست
روز و شب ناموران در قفس سیم و زرند
هیچ زندان به نگین سختتر از خاتم نیست
عکس هم دست ز ایینه به هم می ساید
تا ز هستی اثری هست ندامت کم نیست
غنچه و گل همه با چاک جگر ساخته اند
خون شو، ای دل که جهان جای دل خرم نیست
بسکه خشک است دماغ هوس اباد جهان
صبح این گلشن اگر اب شود شبنم نیست
ای سیهکار هوس، بیخبر از گریه مباش
که به جز اشک چراغان شب ماتم نیست
ساز اسراری و ضبط نفست سست نواست
اندکی تاب ده این رشته اگر محکم نیست
سهل مشمر سخن سرد به روشن گهران
که نفس بر رخ ایینه ز سیلی کم نیست
عالم حیرت ما اینه همواری ست
ساز این پرده تماشاگه زیر و بم نیست
محو گلزار تو را جرات پرواز کجاست
بال ما ریخت به جایی که تپیدن هم نیست
به تمیز است غرض ورنه به کیش همت
نیست زخمی که به منتکده مرهم نیست
وضع بیحاصل ما بار دل اندوختنست
شاخ و برگی که سر از بید کشد بی خم نیست
حسن تاب عرق شرم ندارد بیدل
ورنه ایینه ما ان همه نامحرم نیست
تعین جز افسون اوهام نیست
نگین خنده ای می کند نام نیست
به بی مقصدی خلق تک می زند
همه قاصدانند و پیغام نیست
جهان سرخ وش پستی فطرت است
هواهاست در هر سر و، بام نیست
فروغ یقین بر دلکش نتافت
درین خانه ها وضع گلجام نیست
کسی تاکجا ناز سبزان کشد
به هندوستان یک گل اندام نیست
به هم دوستان را غنودن کجاست
دو مغزی به هر جنس بادام نیست
به غفلت چراغان کنید از عرق
که بالیدن سایه بی شام نیست
دماغ حریفان حسرت رساست
به خمیازه ترکن لبت، جام نیست
چه اوج سپهر و چه زیرزمین
به هرجا تویی جای ارام نیست
رعونت اگر نشئه زندگی ست
سر زنده باگردنت رام نیست
غبار عدم باش و اسوده زی
به این جامه تکلیف احرام نیست
ضروری ندارم سخن می کنم
اداهایم از عالم وام نیست
قناعت کفیل بهار حیاست
گل طینتم بیدل ابرام نیست
چو صبحم دماغ می اشام نیست
نفس می کشم فرصت جام نیست
دو دم زندگی مایه جانکنی ست
حق خود ادا می کنم وام نیست
تبسم به حالم نظرکردن است
در ان پسته جز مغز بادام نیست
به هرجا برد شوق می رفته باش
نفس قاصدانیم پیغام نیست
جنون در دل از بی دماغی فسرد
هواهاست در خانه و بام نیست
غبار جسد عزمها داشته ست
کر این جامه رفت از بر احرام نیست
مپرسید از دل که ماکیستیم
نشان می دهد اینه نام نیست
دل از ربط فقر و غنا جمع دار
شب وروز با یکدگررام نیست
تلاش جهان چشم پوشیدن ست
سحر نیزتا شام جز شام نیست
دو بال است از بیضه تا اشیان
کمین پرافشاندن ارام نیست
چوزنجیرپیوند هم بگسلید
تعلق فغان می کند دام نیست
دراتش فکن بیدل این رخت وهم
تو افسرده ای کارکس خام نیست
پر بیکسم امروزکسی را خبرم نیست
اتش به سرخاک که ان هم به سرم نیست
رحم است به نومیدی حالم که رفیقان
رفتند به جایی که در انجاگذرم نیست
ای کاش فنا بشنود افسانه یأسم
می سوزد وچون شمع امید سحرم نیست
حرف کفنی می شنوم لیک ته خاک
ان جامه که پوشد نفسم را به برم نیست
چون گردن مینا چه کشم غیر نگونی
عالم همه تکلیف صداع است وسرم نیست
وهم است که گل کرده ام از پرده نیرنگ
چون چشم همین می پرم وبال وپرم نیست
جایی که دهد غفلت من عرض تجمل
نه بحر جز افشردن دامان ترم نیست
اگه نی ام از داغ محبت چه توان کرد
شمعی که تو افروخته ای در نظرم نیست
ازکشمکش خلد و جحیمم نفریبی
دامان تو در دستم و دست دگرم نیست
گوند دل گم شده پامال خرامی ست
فریاد در ان کوچه کسی راهبرم نیست
در عالم عنقا همه عنقا صفتانند
من هم پی خود می دوم اما اثرم نیست
هرچندکنم دعوی خلوتگه تحقیق
چون حلقه به جزخانه بیرون درم نیست
بی مرگ به مقصد چه خیال است رسیدن
من عزم دلی دارم و دل دیر و حرم نیست
تمثال من این به بودکه چیزی ننمودم
از اینه داران تکلف خبرم نیست
بیدل چه بلا عاشق معدومی خویشم
شمعم که گلی به ز بریدن به سرم نیست
هما سراغم و زیر فلک مگس هم نیست
چه جای کس که درین خانه هیچکس هم نیست
به وهم، خون مشو ای دل که مطلبت عنقاست
به عالمی که توان سوخت مشت خس هم نیست
ز بیقراری مرغ اسیر دانستم
که جای یک نفس ارام در قفس هم نیست
به بی نیازی ما اعتماد نتوان کرد
به دل هوایی اگر نیست دسترس هم نیست
فساد ما اثر ایجاد حکم.تهدید است
اگر ز دزد نیابی نشان عسس هم نیست
ز خویش رفتن ما ناله ای به بار نداشت
فغان که قافله عجزرا جرس هم نیست
گذشته است ز هم گرد کاروان وجود
کسی که پیش نیفتاده است پس هم نیست
شرار من به چه امید فال شعله زند
که دامنم ته سنگ امد و نفس هم نیست
به درد بیکسیم خون شو، ای پر پرواز
کز اشیان به درم کردی و قفس هم نیست
بدین دو روزه تماشای زندگی بیدل
کدام شوق و چه عشق اینقدر هوس هم نیست
پیش چشمی که نورعرفان نیست
گر بود اسمان نمایان نیست
عمرها شد، دمیده است افاق
بی لباسی هنوز عریان نیست
شمع راگر به فکرخویش سری ست
تاکف پاش جزگریبان نیست
نقشبند خیال دور مباش
گل چه داردکزین گلستان نیست
باید از نقد اعتبارگذشت
جنس بازار عبرت ارزان نیست
برفلک هم خم است دوش هلال
ناتوانی کشیدن اسان نیست
نرگستان عبرتیم همه
چشم ا زخود بپوش مژگان نیست
عاجزی خضر وادی ادب است
پای خوابیده جز به دامان نیست
تا نفس از تپش نیاساید
جمع گردیدن دل امکان نیست
خجلتی چیده اید برچینید
خودفروشان  زمانه دکان نیست
سجده را مفت عافیت شمرید
جبهه سایی کف پشیمان نیست
کام عیش از صفای دل طلبید
خانه اتش زدن چراغان نیست
شرم دار از طلب که بر در خلق
سیلیی هست اگر خوری نان نیست
گه بخور ای طمع که نان خسان
هضم ناگشته باب دندان نیست
بیدل امروز در مسلمانان
همه چیز است لیک ایمان نیست
مقیدان وفا را ز دل رمیدن نیست
به دامنی که ته پاست باب چیدن نیست
ز ناکسی عرق انفعال تسلیمیم
به عرض سجده ما جبهه بی چکیدن نیست
ز سحربافی بی ربط کارگاه نفس
دو رشته ای که تواند به هم تنیدن نیست
خروش صورگرفته ست دهر لیک چه سود
دماغ غفلت ما را سر شنیدن نیست
نیست دمیده است چو نرگس در این تماشاگاه
هزار چشم ویکی را نصیب دیدن نیست
ز دستگاه چه حاصل فسرده طبعان را
به پا اگر برسد ابله، دویدن نیست
قلندرانه حدیثی ست زاهدا، معذور
تو غره ای به بهتشتی که جای ربدن نیست
چو صبح زین دو نفس گرد اعتبار مبال
پر شکسته هوا می برد پریدن نیست
نظر به پاشکنی تا سرت فرود اید
وگرنه گردن مغرور را خمیدن نیست
به جیب کسوت عریانیی که من دارم
خیال اگر سر سوزن شود خلیدن نیست
دماغ فرصت کارم چو خامه نقاش
ز عالمی ست که انجا نفس کشیدن نیست
در ان حدیقه که حرف پیام من گویند
ثمر اگر همه قاصد شود رسیدن نیست
فشار تنگی دل بیدل از چه نیرنگ است
شرار سنگم و امکان ارمیدن نیست
کتاب عافیتی قیل و قال باب تو نیست
ببند لب که جز این نقطه انتخاب تو نیست
برون دل نتوان یافت هرچه خواهی یافت
کدام گنج که در خانه خراب تو نیست
سپند مجمر تسلیم قانع ازلی ست
بس است نال اگر اشک باکباب تو نیست
اگر تو لب نگشایی ز انفعال طلب
جهان به غیر دعاهای مستجاب تو نیست
نفس چو صبح، غنیمت شمار موهومی ست
زمان اگر همه پیری ست جز شتاب تو نیست
به د غ منت احسانم ای فلک منشان
دماغ سوخته را تاب ماهتاب تو نیست
چه اسمان چه زمین انفعال روبوشی ست
توگرپری شوی این شیشه ها حجاب تونیست
به جلوه قو ازل تا بد جهان عدم اسب
در افتاب قیامت هم افتاب تو نیست
کجا بریم خیالات پوچ علم و عمل
به عالمی که تویی هیچ چیزباب تو نیست
ز دل معامله عین و غیر پرسید
زبان گزید که جز شبهه حساب تو نیست
گل بهار و خزان ظهور یکرنگ است
تو هم ببال که جز باد در حباب تو نیست
مقیم خانه زینی چو شمع اگه باش
که پا به هرچه نهی جزسرت رکاب تونیست
 سلامت سر مژگان خویش باید خواست
به زیر سایه دیوار غیر خواب تو نیست
در اتشیم ز بی انفعالی ات بیدل
که می گدازی وچون شیشه نم دراب تو نیست
جهان قلمرو توفان اعتبار تو نیست
ز هرچه رنگ توان یافتن بهار تو نیست
کمند همت وحشت سوار عشق رساست
هوس اگرهمه عنقا شود شکارتونیست
زلاف ترک میفکن خلل به همت فقر
شکست هردو جهان یک کلاه وار تو نیست
شرر به چشم تغافل اشارتی دارد
که این بساط هوس جان انتظار تو نیست
سحر چه کرد درتن باغ تا توخواهی کرد
به هوش باش که فرصت نفس شمارتو نیست
کجاست اینه ای کزنفس نباخت صفا
هوای عالم هستی همین غبار تو نیست
کدام موج درین بحر بی تردد ماند
به خود مناز ز جهدی که اختیار تو نیست
حضور ساغر خمیازه می دهد اواز
که هیچ نشئه به گل کردن خمارتو نیست
کدام رمز و چه اسرار، خویش را دریاب
که هرچه هست نهان غبراشکارتونیست
به خود چه الفت بیگانگی ست شوق تو را
که محو غیری وایینه درکنارتو نیست
مثال شخص درایینه گرد وحشت اوست
توگر ز خودنروی هیچکس دچارتو نیست
دلیل خویش پس از مرگ هم تویی بیدل
چو شمع کشته کسی جز تو بر مزارتو نیست
در خیال مزن فهم خویش سازتو نیست
چو شمع جیب تو جز بوته گداز تو نیست
زکارگاه خیالت کسی چه پرده درد
که فطرت توهم از محرمان رازتو نیست
به غیر نیستی از اعتبار عالم رنگ
به هرچه فخرکنی باب امتیازتو نیست
زدستگاه تصنع تری به اب مبند
حقیقتی که تو داری به جز مجاز تو نیست
به سایه نیز ندارد غرور خاک حساب
نشیب هرچه کنی فهم جزفرازتونیست
به غیر سجده ز خاک ضعیف منفعلی ست
ز جست وخیز برا این قدر نماز تو نیست
تردد دو جهان ارزوی مقصد خلق
به عرصه ای ست که یک گام هرزه تاز تو نیست
به پرده تپش دل هراز مضراب است
توگر نفس نزنی دهر نغمه سازتو نیست
زچشم بستن خود غافلی، امل تا چند
حریف نیم گره رشته دراز تو نیست
ز اختیار درین بزم دم مزن بیدل
جهان، جهان نیاز است، جای ناز تو نیست
تویی که غیر دلم هیچ جا مقام تو نیست
اگر نگین دمد افاق جای نام تو نیست
جهات کون و مکان چون نگاه اشک الود
هنوز ابله پایی و نیم گام تو نیست
قدم به کسوت ناز حدوث می بالد
خمارها همه جز نشئه دوام تو نیست
خرام قاصد رازت ازان سوی من وماست
نفس هم انهمه معنی رس پیام تونیست
هزار اینه در دل شکست تمکینت
ولی چه سودکه تمثال شوق رام تو نیست
فضولی هوست ننگ اعتبار مباد
به کام تست جهان گر جهان به کام تو نیست
نیاز پروری ناز سحرپردازی ست
به خود منازکه جز خواجگی غلام تو نیست
به پرگشایی عنقا نفس چه رشته تند
چه شدکه دانه دل ریشه گرد دام تو نیست
تأملت نشود گر محاسب اعمال
کسی دگر هوس انشای انتقام تو نیست
چو اسمان زتو برتر خیال نتوان بست
چه منظری که هوا هم به پشت بام تو نیست
سواد رازتو روشن به نورفطرت توست
چراغ وهم کس ایینه دار شام تو نیست
چوافتاب به هرجا رسی سراغ خودی
نشان پاگل رعنایی خرام تو نیست
تو خواه مست گمان باش خواه محویقین
شراب جام تو غیر از شراب جام تو نیست
پیام عشق به گوش هوس مخوان بیدل
سخن اگر سخن اوست جزکلام تو نیست
تو افتاب و جهان جزبه جستجوی تو نیست
بهار در نظرم غیر رنگ و بوی تو نیست
ازین قلمرو مجنون کسی نمی جوشد
که نارسیده به فهمت درارزوی تو نیست
خروش کن فیکون در خم ازل ازلی ست
نوای کس به خرابات های و هوی تو نیست
ز دور باش ادب خیز حکم یکتایی
غبارما همه گرخون شود به کوی تونیست
جهان به حسرت دیدار می زند پر و بال
ولی چه سودکه رفع حجاب خوی تو نیست
ز بی نیازی مطلق، شکوه چوگانت
به عالمی ست که این هفت عرصه، گوی تو نیست
به کار خانه یکتایی این چه استغناست
جهان جلوه ای و جلوه روبروی تو نیست
ز جوش بحر نواهاست در طبیعت موج
من وتویی همه افاق غیرتوی تونیست
هزار اینه توفان حیرتست اینجا
که چشم سوی توداریم و هیچ سوی تونیست
حدیث مکتب عنقا چه سرکند بیدل
که حرف و صوت جزافسانه مگوی تو نیست
نور دل در کشور ایینه نیست
لیک کس روشنگر ایینه نیست
ان خیالاتی که دل نقاش اوست
طاقت صورتگر ایینه نیست
غفلت اخر می دهد دل را به باد
زنگ جز بال و پر ایینه نیست
بسکه افاق از غبار ما پر است
سادگی در دفتر ایینه نیست
دل ز تشویش تو و من فارغ است
عکس کس دردسر اپیبه نیست
داغ عشقیم از مقیمان دلیم
حلقه ما بر در ایینه نیست
دوستان باید غم دل خورد و بس
فهم معنی جوهرِ ایینه نیست
کدخدای وهم تاکی نبشتن
خانه جز بام و در ایینه نیست
ذوق پیدایی نگیرد دامنم
محو زانو را سرایینه نیست
خودنمایی تا به کی هشیار باش
عالم است این منظر ایینه نیست
تردماغ شرم تحقیق خودیم
ورنه می در ساغر ایینه نیست
دل بپرداز از غبار ما و من
بیدل اینها زیور ایینه نیست
راحت کجاست گر دلت از خویش رسته نیست
دراتش است نعل سپندی که جسته نیست
جز وحشت از متاع جهان برنداشتیم
بر ما مبند تهمت باری که بسته نیست
دیوانه تصرف دشت محبتم
خاری نیافتم که به پایی شکسته نیست
صد رنگ جیب غنچه وگاب واشکافتیم
رنگینیی به الفت دلهای خسته نیست
افسون حیرتم ز تو قطع نظر نکرد
پیچیده است رشته سازم گسسته نیست
افسردگی به شعله همت چه می کند
خورشید زبر خاک هم از پا نشسته نیست
دل جمع کن، به حاصل اسباب پر مناز
گل را حضورغنچه دراغوش دسته نیست
در کارخانه ای که شکست اب و رنگ اوست
کار دگر چو بستن دل دست بسته نیست
بیدل به طبع بیخود ی ات بوی راحتی ست
رنگی شکسته ای که به رنگ شکسته نیست
رنگم درین چمن به هوس پر زننده نیست
یعنی پر شکسته به جایی رسنده نیست
عمری ست موج گوهر ما ارمیده است
نبض نگه به دیده حیران جهنده نیست
افتاده ایم در قدم رهروان بس است
ما راکه همچو ابله پای دونده نیست
گرد نیازم از سرکویت کجا روم
بسمل اگر پری بفشاند پرنده نیست
حسرت به نام بوسه عبث فال می زند
نقش تبسمی به نگین تو کنده نیست
از حرص بی قناعتی خاکیان مپرس
تا نام بندگی است خدایی بسنده نیست
بگذار تا هوس پر و بالی زند به هم
انجاکه جلوه است نظرها رسنده نیست
می تازد از قفای هم اجزای کاینات
این مشت خاک غیر عنان فکنده نیست
چون سایه باش یک قلم ایینه نیاز
ان را که سجده جزو بدن نیست بنده نیست
چون صبح این دری که به رویت گشوده اند
پاشیدن غبار نفسهاست خنده نیست
ای بیکسی بنال به دردی که خون شوی
عمری ست رنگ باخته ایم وپرنده نیست
بیدل چه انتظار وکدام ارزوی وصل
چشم به خواب رفته بختم برنده نیست
مبتذل صبح و شام تازگی ارنده نیست
مسخره روزگار انقدرش خنده نیست
اینه در پیش گیر محرم تحقیق باش
غیر ز خود رفتنت پیش تو اینده نیست
وشت طور زمان لمعه برق است وبس
علت کوری ست گر چشم تو ترسنده نیست
صافدلان فارغند شکوه ارهام چند
گر دلت از خود پر است اینه شرمنده نیست
درکف اخلاق تست رشته تسخیر خلق
غافل از احسان مباش هیچ کست بنده نیست
مصدر ایذای خلق در همه جا ناسزاست
گر همه در پرپاست بله زیبنده نیست
هیچکس از گل نچید رایحه انفعال
خبث چه بو می دهد گر دهنت گنده نیست
طبع حرون خم نزد جزبه در احتیاج
بی طلب کاه و جوگاو سرافکنده نیست
تخت سلیمان جاه پایه قدرش هواست
دود دماغ حباب ان همه پاینده نیست
فقر به هرجاکشد دامن اقبال ناز
چرخ به صد طلسش پینه یک زنده نیست
ای همه وهم و گمان در الم رفتگان
رشه کن و جامه در، یشم کسی کنده نیست
خواه دلت چاک زن خواه به سرخاک ریز
دهر ز وضع غرور بهر تو گردنده نیست
به که دل منفعل از خودت اگه کند
ور نه به پیشت کسی اینه دارنده نیست
بیدل از این چارسو عشوه ی دیگر مخر
غیر فنا هیچ جنس نزد حق ارزنده نیست
در تکلم از ندامت هیچ کس اسوده نیست
جنبش لب یکقلم جزدست برهم سوده نیست
راحت ابادی که مردم جنتش نامیده اند
بی تکلف این سخن غیر از لب نگشوده نیست
گر زبان ز شوخی اظهار وادزدد نفس
صافی ایینه مطلب غبار اندوده نیست
پاس ناموس سخن در بی زبانی روشن اسب
هیچ مضمونی درین صورت نفس فرسوده نیست
قطره ها از ضبط موج ایینه دارگوهرند
تا شود روشن که سعی خامشی بیهوده نیست
گفتگو بیدل دلیل هرزه تازیهای ماست
تا جرس فریاد داردکاروان اسوده نیست
با دل تنگ است کار اینجا ز حرمان چاره نیست
گر همه صحرا شویم از رنج زندان چاره نیست
زامد ورفت نفس عمری ست زحمت می کشیم
خانه ما را ازین ناخوانده مهمان چاره نیست
دشت تا معموره یکسر از غبار دل پر است
هیچ کس را هیچ جا زین خانه ویران چاره نیست
تا نفس باقی ست باید چون نفس اواره زیست
ای سحر بنیاد از وضع پریشان چاره نیست
سعی تدبیر سلامت هم شکست دیگر است
در علاج زخم خار از چین دامان چاره نیست
دامن خود نیز باید عاقبت از دست داد
کف به هم ساییدن ازطبع پشیمان چاره نیست
جرأت پیری چه مقدار انفعال زندگی ست
پشت دستی هم گر افشاری ز دندان چاره نیست
ادم از بهر چه گندم گون قرارش داده اند
یعنی این ترکیب را از حسرت نان چاره نیست
اگهی گرد دو عالم شبهه دارد درکمین
تا نگه باقی ست از تشویش مژگان چاره نیست
کارها با غیرت عشق غیور افتاده است
ششجهت دیدار و ما را ازگریبان چاره نیست
عمرها شد در کفنت رنگ حنا ایینه است
گر نیاید یادت ازخون شهیدان چاره نیست
برق تازی با رم هر دره دارد توأمی
ی خراب لیلی از سیر غزالان چاره نیست
شامل است اخلاق حق با طو ر خوب و زشت خلق
شخص دین را بیدل ازگبرو مسلمان چاره نیست
خط خوبان هم،حریف طبع وحشت پیشه نیست
تخم شبنم، از رگ گل، در طلسم ریشه نیست
پیری ام، راه فنا، بر زندگی هموارکرد
بیستون عمر را، جز قامت خم، تیشه نیست
دستگاه معنی ن ازک، سخن را، پور است
جوهر این تیغ، جز پیچ و خم اندیشه نیست
پای در دامن کشیدن نشئه جمعیت است
باده ما را، چو شبنم، احتیاج شیشه نیست
ساز هستی یک قلم اماده برق فناست
مشت خاشاکی، که نتوان سوختن، در بیشه نیست
اب گردیدیم، به هرگل که چشمی دوخیتم
شبنم ما را، به غیر ز خودگدازی پیشه نیست
دل ز مقصد غافل و انگاه لاف جستجو
شرم دار از معنی لفظی که در اندیشه نیست
پیکرخم گشته انشا می کند موی سفید
موج جوی شیر بی امداد اب تیشه نیست
از سرافتاده پا برجاست بنیادم چو شمع
نخل تسلیم مر غیرازتواضع ریشه نیست
بیدل از خویشان نمی باید اعانت خواستن
مومیایی چاره فرمای شکست شیشه نیست
خواجه تاکی باید این بنیاد رسوایی که نیست
برنگینها چند خندد نام عنقایی که نیست
دل فریبت می دهد مخموری و مستی کجاست
د ر بغل تا چند خواهی داشت مینایی که نیست
خلق غافل درتلاش راحت از خود می رود
ناکجا اخر برون ارد سر از جایی که نیست
هرچه بینی در جنون زار عدم پر می زند
گرد ما هم بال می ریزد به صحرایی که نیست
ملک هستی تا عدم لبریز غفلتهای ماست
گر بفهمدکس همین دنیاست عقبایی که نیست
بیش از ان کز وهم دی ایینه زنگاری کنید
در نظرها روشن است امروز، فردایی که نیست
نرگسستانهاست هرسو موجزن اما چه سود
کس چه بیند زین چمن بی چشم بینایی که نیست
همتی نگشود بر روی قناعت چشم خلق
کثرت ابرام برهم بست درهایی که نیست
زحمت تحقیق ازین دفتر نباید خواستن
لب به هم اوردنی می خواهدانشایی که نیست
انقدر از خودگذشتنها نمی خواهد تلاش
چشم بستن هم پلی دارد به دریایی که نیست
در خیال اباد امکان ازکجا اتش زدند
عالمی راسوخت حیرت در تماشایی که نیست
هوش اگر داری ز رمزکن فکان غافل مباش
زان دهان بی نشان گل کرده غوغایی که نیست
بیدل این هنگامه نیرنگ داغم کرده است
خار شد رنج تعلق باز در پایی که نیست
ز انقلاب جسم، دل بر ساز وحشت هاله نیست
سنگ هرچند اسیا گردد، شرر جواله نیست
درگلستانی که داغ عشق منظور وفاست
جز دل فرهاد و مجنون هر چه کاری لاله نیست
پرتو هر شمع، در انجام، دودی می کند
کاروان گر خود همه رنگ است، بی دنباله نیست
عذر مستان گر فسون سامری باشد چه سود
محتسب خرکره است، ای بیخودان گوساله نیست
از غبار کسوت ازادند مجنون طینتان
غیر طوق قمری اینجا یک گریبان هاله نیست
صورت دل بسته ایم، از شرم باید اب شد
هیچ تدبیری حریف انفعال ژاله نیست
سرمه جوشانده ست عشق، از ما تظلم حرف کیست
در نیستانی که اتش دیده باشد ناله نیست
هرکجا جوش جنون دارد تب سودای عشق
بیدل این نه اسمان سرپوش یک تبخاله نیست
هیچکس جز یأس، غمخوار من دیوانه نیست
بر چراغ داغ غیر از سوختن پروانه نیست
چشمه داغی به ذوق سوختن جوشیده ام
اب چون خورشید غیر از اتشم در خانه نیست
کی شود برق نگه دام شکستنهای اشک
رفتن از خویش است اینجا بازی طفلانه نیست
شیوه مجنون ز وضع نامداران روشن است
سنگ بر سرکی زند خاتم اگر دیوانه نیست
عمرها شد در خیال نفی هستی سرخوشیم
باده ما جز گداز شیشه و پیمانه نیست
هر نفس فرصت پیام مژده دیدار اوست
صد مژه بر خواب پا باید زدن افسانه نیست
دل به انداز غبار ناله از خود رفته است
ریشه ما هرقدر بر خویش بالد دانه نیست
داغ نیرنگ تغافل مشربیهای دلم
عالمی نااشنا می گردد و بیگانه نیست
ای هجوم بیخودی رحمی که در ضبط شعور
لغزش وامانده ما انقدر مستانه نیست
بیدل ارباب تماشا از تحیر نگسلند
چشم را غیر از نگه پیداست شمع خانه نیست
ازادگی، غبار در و بام خانه نیست
پرواز طایری ست که در اشیانه نیست
هرجا سراغ کعبه مقصود داده اند
سرها فتاده بر سر هم استانه نیست
شمع و چراغ مجلس تصویر، حیرت است
دراتشیم و اتش ما را زبانه نیست
داد شکست دل که دهد تا فغان کنیم
پرداز موی چینی ما کار شانه نیست
وامانده تعلق رزق مقدریم
دام و قفس به غیر همین اب و دانه نیست
طبع فسرده شکوه همت کجا برد
در خانه اتشی که توان زد به خانه نیست
امشب به وعده ای که ز فردا شنیده ای
گراگهی مخسب قیامت فسانه نیست
جایی که خامشان، ادب انشای صحبت اند
ایینه باش  پای نفس در میانه نیست
مردان، نفس به یاد دم تیغ می زنند
میدان عشق، مجلس حیز و زنانه نیست
ما را به هستی و عدم وهم چون شرار
فرصت بسی ست لیک دماغ بهانه نیست
خفته ست گرد مطلب خاک شهید عشق
گر خون شودکه قاصد از این جا، روانه نیست
بیدل اگر هوس ندرد پرده حیا
وحدتسرای معنی ات ایینه خانه نیست
این زمان یک طالب مستی درین میخانه نیست
انکه گرد باده گردد جز خط پیمانه نیست
از نشاط دل چه می پرسی که مانند سپند
غیر دود اه حسرت ریشه این دانه نیست
اضطراب دل چو موج ازپیکر ما روشن است
طره اشفتگی را احتیاج شانه نیست
هرقدر خواهد دلت اسباب حسرت جمع کن
چون کمان اینجا به جز خمیازه رخت خانه نیست
حسنش از جوش نظرها دارد ایجاد نقاب
دامن فانوس شمعش جزپرپروانه نیست
چون گل از دور فریب زندگی غافل مباش
رنگ می گردد درین اینجا ساغر و پیمانه نیست
هرچه از چشم بتان افتد غبار عاشق ست
اشک گرم شمع جز خاکستر پروانه نیست
بهر نسیان غفلت ذاتی نمی خواهد سبب
از برای خواب مخمل حاجت افسانه نیست
بر امید الفت از وحشت دلی خوش می کنیم
اشنای ماکسی جز معنی بیگانه نیست
جان پاک از قید تن بیدل ندامت می کشد
گنج را جز خاک بر سرکردن از ویرانه نیست
محرم حسن ازل اندیشه بیگانه نیست
رنگ می گردد به گرد شمع ما پروانه نیست
از نفسها ناله زنجیر می اید به گوش
در جنون اباد هستی هیچکس فرزانه نیست
بسکه یادت می دهد پیمانه بی هوشی ام
اشک هم در دیده ام بی لغزش مستانه نیست
غیر وحشت کیست تا گردد مقیم خانه ام
سیل هم بیش از دمی مهمان این ویرانه نیست
گریه شبنم پی تسخیر گل بیهوده است
طایران رنگ را پروای اب و دانه نیست
بهره از کسب معارف کی رسد بی مغز را
سرخوشی از نشئه می قسمت پیمانه نیست
سیل اشکم در دل شبنم نفس دزدیده است
از ضعیفی ناله در زنجیر این دیوانه نیست
زبنهار ایمن مباش از ظالم کوته زبان
می شکافد سنگ را ان اره کش دندانه نیست
هرگز افسون مژه بر هم زدن نشنیده ایم
ما سیه بخان شبی دارپم لیک افسانه نیست
عمرها چون سرمه گرد چشم او گردیده ایم
مستی انشا نامه ما بی خط پیمانه نیست
شور ما چون رشته ساز از زبان نیستی ست
نغمه ها می نالد اما هیچکس در خانه نیست
عشرتم بیدل نه بریک دور موقوف است و بس
اشک خواهد سبحه گردانید اگر پیمانه نیست
صاف طبعان را غمی از خار خارکینه نیست
زحمت مژگان به چشم گوهر و ایینه نیست
در زراعتگاه امکان بسکه بیم افت است
خلق را چون دانه گندم دلی در سینه نیست
فیل صاحب منصب است و گاو و خر روزینه دار
فخر انسانی ز روی منصب و روزینه نیست
قسمت منعم ز دنیا بند وسواس است و بس
قفل را جز عقدهه دل حاصل ازگنجینه نیست
ابر دارد در نمد ایینه گلزار را
پنبه داغم به غیر از خرقه ی پشمینه نیست
مشکل است ایینه از زنگ صفا پرداختن
گر همه سنگ است دل فارغ ز مهر وکینه نیست
جز خیالت دلنشین ما نگردد نقش غیر
عکس چون حیرت مقیم خانه ایینه نیست
در محبت رهنورد جاده ی دردیم و بس
چون سحرجولان ما بیرون چاک سینه نیست
پی نبرد اندیشه بر بطلان احکام نفس
سالها رفت از خود و تقویم ما پارینه نیست
چند روزی شد به هستی ریشه پیداکردنت
می توان کند از زمین کاین نخل پر دیرینه نیست
بهر درد بینوایی صبرتسکین است و بس
دست بر دل زن که دیگر دلق ما را پینه نیست
سعد و نحس دهربیدل کی دهد تشویش ما
همچو طفلان کار ما با شنبه و ادینه نیست
طاس این نرد اختیاری نیست
هرچه اورد اختیاری نیست
بر هوا بسته اند محمل ما
کوشش گرد اختیاری نیست
همه مجبور حکم تقدیریم
کرد و ناکرد اختیاری نیست
از بهار و خزان عالم رنگ
سرخ تا زرد اختیاری نیست
اتفاق بلندی و پستو
چون زن و مرد اختیاری نیست
معنی اوردش امدی دارد
غزل و فرد اختیاری نیست
اینکه با بیدلان نمی جوشی
ای دلت سرد اختیاری نیست
گر وصال است و گر فراق خوشیم
چه توان کرد اختیاری نیست
بیدل از شیونم مگوی و مپرس
ناله درد اختیاری نیست
از ره و منزل تحقیق اگر دوری نیست
جستن خانه خورشید بجزکوری نیست
گرد هرکوچه علمدار جنون دگر است
نیست خاکی که در او رایت منصوری نیست
هر طرف واگری عجز و غنا بال گشاست
دهرجز محشرعنقایی و عصفوری نیست
چند خواهی دل از اسباب تعین برداشت
دوش اقبال ازل قابل مزدوری نیست
همه جا انجمن ارایی شیراز دل است
معنی از عالم کشمیری ولاهوری نیست
زین عرضها نتوان صاحب جوهرگردید
نازچینی مفروشیدکه فغفوری نیست
ای بسا دیده که تر می کندش دود غبار
نم اشک جعلی رشحه ناسوری نیست
دل بی درد ز نیرنگ خیالات پر است
سرخوش کاسه بنگی، می ات انگوری نیست
استخوان بندی بحث و جدل از ما مطلب
چینی مجلس خامش نفسان غوری نیست
حرص مفرط دل ما می گزد از شیرینی
ورنه این بزم طرب پرده زنبوری نیست
غافل از زمزمه راز نباید بودن
شور ناقوس دل است این نی طنبوری نیست
همه را اطلس افلاک گرفته ست به بر
جامه نیلی ماتم زدگان سوری نیست
تحفه عجزی اگرهست خموشی دارد
لب اظهارگشودن گل معذوری نیست
بر شکست توبنای دو جهان موقوف است
گرتو ویران نشوی عالم معموری نیست
حسرت عمرتلف کرده نشاید بیدل
باده گرخاک خورد قابل مخموری نیست
فریاد که در عالم تحقیق کسی نیست
یک خانه عنقاست که انجا مگسی نیست
با عقل چه جوشیم که جز وهم ندارد
از عشق چه لافیم که بیش از هوسی نیست
گر دل بتپد غیر نفس کیست رفیقش
ور چشم پرد جز مژه امید خسی نیست
حیرت ز رفیقان سفرکرده چه جوید
دیدیم که رفتند و صدای جرسی نیست
بر وعده دیدار که فرداست حسابش
امروز چه نالیم نفس همنفسی نیست
ای کاش دمی چند گرفتار توان زیست
اما چه توان کرد که دام و قفسی نیست
بر بیکسی کاغذ اتش زده رحمی
کاین قافله را غیر عدم پیش و پسی نیست
چون شمع به امید فنا چند توان سوخت
ای باد سحر غیر تو فریادرسی نیست
بیدل الم و عیش خیالات تعین
تا چشم گشایی که گذشته ست و بسی نیست
سرو چمن دل الف شعله اهیست
سرسبزی این مزرعه را برق گیاهیست
بی جرأت بینش نتوان محو تو گشتن
سررشته حیرانی ما، مدّ نگاهیست
کی سد ره اشک شود، دامن رنگم
گر کوه بود در دم سیلش پر کاهیست
جز صیقلی ایینه اب ندارد
هرچندکه سرو لب جو، مصرع اهیست
عزت طلبی، جوهر تسلیم به دست ار
اینجا خم طاعت، شکن طرف کلاهیست
تا چند زند لاف بلندی، سرگردون
این بیضه به زبر پر پرواز نگاهیست
بر حاصل دنیا چقدر ناز توان کرد
سرتاسر این مزرعه یک مشت گیاهیست
فرش در دل شو، که درین عرصه نفس را
از هرزه دوی خانه ایینه پناهیست
زین هستی بیهوده صوابی که تو داری
گر جرم تصور نکنی سخت گناهیست
فال سر تسلیم زن و ساز قدم کن
تا منزل رحت ز گریان نو راهیست
بیدل پی ان جلوه که من رفته ام از خویش
هر نفش قدم، صورت خمیازه اهیست
عنقا سراغم از اثرم وهم و ظن تهیست
در هر مکان چو نقش نگین جای من تهیست
بی حرف ساز صوت و صداگل نمی کند
زین جا مبرهن است که این انجمن تهیست
چشم حریص و سیری جاه، این.چه ممکن است
هرچند شمع نور فشاند لگن تهیست
این خانه ها که خار و خس انبار حرص ماست
چون حلقه های در همه بی رفتن تهیست
بر رمز کارگاه سخن پی نبرد ایم
تاکی زبان زپرده بگوید دهن تهیست
ضبط نفس غنیمت عشرت شمردنست
گر بوی گل قفس شکند این چمن تهیست
عمری ست گوش خلق ز افسون ما و من
انباشته ست پنبه و جای سخن تهیست
ناموس شمع کشته به فانوس واگذار
دستی کز استین به در ارم ز من تهیست
می در قدح ز بیکسی شیشه غافل است
چندان که غربت است پر از ما، وطن تهیست
نتوان به هیچ پرده سراغ وصال یافت
بیدل ز بوی یوسف ما پیرهن تهیست
بی ساز انفعال سراپای من تهی ست
چون شبنم ازوداع عرق جای من تهی ست
نیرنگ عالمی به خیالم شمرده گیر
صفر ز خودگذشته ام اجزای من تهی ست
رنگی ندارد اینه مشرب فنا
ازگرد خوا دامن صحرای من تهی ست
دل محو مطلق است چه هستی کجا عدم
از هرچه دارد اسم معمای من تهی ست
چون صبح بالی از نفس سرد می زنم
عمری ست اشیانه عنقای من تهی ست
از نقد دستگاه زیانکار من مپرس
امروز من چوکیسه فرد ای من تهی ست
چون پیکر حبابم از افت سرشته اند
از مغز عافیت سر بی پای من تهی ست
یارب نقاب کس ندّرد اعتبار پوچ
از یک حباب قالب دریای من تهی ست
تاکی فروشم از عرق شرم جام عذر
چشمش خمار دارد و مینای من تهی ست
بیدل سرمحیط سلامت چه موج وکف
تا او بجاست جای تو و جای من تهی ست
برگ طربم عشرت بی برگ و نوایی ست
چون ابله بالیدنم از تنگ قبایی ست
در قافله بی جرس مقصد تسلیم
بی طاقتی نبض طلب هرزه درایی ست
کو شور جنونی که اسیران ادب را
در دام و قفس حسرت یک ناله رهایی ست
فرش در دل باش کزین گوشه الفت
هرجا روی از ابله پاکف پایی ست
ارایش گل منت مشاطه ندارد
بی ساختگی های چمن حسن خدایی ست
خلوتگه وصل انجمن ارای دویی نیست
هشدارکه اندیشه اغوش جدایی ست
تا رنگ قبولی به دل از نقش تمناست
گر خود همه ایینه شوی کارگدایی ست
ای خاک نشین کسب ادب مفت سفالت
اندیشه چینی مکن این جنس خطایی ست
انجاکه گل حسن حیاپرور نازست
سیر چمن اینه هم دیده درایی ست
فریادکه یک عمر غبارنفس ما
زد بال و ندانست که پروازکجایی ست
کو صبروچه طاقت که به صحرای محبت
در ابله پاداری و در ناله رسایی ست
اندیشه چمن طرح کن سجده شوقی ست
امروز ندانم کف پای که حنایی ست
چون اشک من و دوش چکیدن چه توان کرد
سرمایه اول قدمم ابله پایی ست
مجموعه امکان سخنی بیش ندارد
بیدل مرو از راه که این ساز نوایی ست
در ربط خلق یکسر ناموس کبریایی ست
چون سبحه هر اینجا در عالم جدایی ست
منعم به چتر و افسر اقبال می فروشد
غافل که بر سر ما بی سایگی همایی ست
وارستگی ایاغیم، بی وهم باغ و راغیم
صبح فلک دماغیم بر بام ما هوایی ست
دارد جهان اقبال، ادبار در مقابل
بر خودسری مچینید هرجا سری ست پایی ست
ارام و رم درین دشت فرق انقدر ندارد
در دیده انچه کوهی ست درگوشها صد ایی ست
اواره خیالات دل بر چه بندد اخر
گر عشق بی نیازست در حسن بی وفایی ست
زین ورطه خجالت اسان نمی توان رست
چون شمع زندگی را در هر عرق شنایی ست
در خورد سخت جانی باید غم جهان خورد
ترکیب وسع طاقت معجون اشتهایی ست
بیمایگان قدرت شایسته قبولند
دست شکسته بارش برگردن دعایی ست
گوش تظلم دل زین انجمن که دارد
دنیا گذرگهی بهند پنداشتیم جایی ست
گلزار بی بریها وارستگی بهار است
درگرد موی چینی فریاد سرمه سایی ست
بیدل کجا بردکس بیداد بی تمیزی
در سرنگونی بید هم برگ پشت پایی ست
ز خویش مگذر اگر جوهرت شناسایی ست
که خو دپرستی عالم، بهار یکتایی ست
نه گلشنی ست به پیش نظر، نه دشت و نه در
بلندی مژه ا ت منظر خودارایی ست
بهار رمز ازل تا چه وقت گیرد رنگ
هنوز نغمه نی تشنه لب نایی ست
مگیر ز غیب براییم تا عیان گردیم
ز خود نشان چه دهد قطره ای که دریایی ست
ز ذات محض چه اسما که برنمی اییم
جهان وهم و گمان فطرت معمایی ست
دل از تکلف هستی جنون نمایی کرد
نفس در اینه رنگ بهار سودایی ست
به بلزم وصل جنون ناگزبر عشه افتاد
ز منع بلبل ادب کن بهار سودایی ست
کس به ستر عیوب نفس چه چار ند
غبار نیستی ایینه ایم و رسوایی ست
لطافتی ست به طبع درشتی افاق
مقیم پرده سنگ انتظار مینایی ست
شکست بام و دری چند می کند فریاد
که از هوا به در ایید خانه صحرایی ست
به عرض نیم نفس کس چه گردن افرازد
حباب ما عرق انفعال پیدایی ست
تو هم دری چو شرر واکن و ببند، بس است
به کارخانه فرصت، عدم تماشایی ست
فتاده ایم به راهت چو سایه جبهه به خاک
ز پش ما به تغافل زدن چه رعنایی ست
رعونتی به طبعت که چون غبار سحر
اگر به باد روی پیشت اوج پیمایی ست
تلاش کعبه و دیرت نمی رود بیدل
بهشت و دوزخ خویشی خیال هرجایی ست
هرچند درین گلشن هرسو گل خودروییست
از خون شهیدانت در رنگ حنا بوییست
از سلسله تحقیق غافل نتوان بودن
طول امل افاق از عالم گیسوییست
ای چرخ سر ما را پامال جفا مپسند
این لوح خط تسلیم از خاک سر کوییست
توفیق رسا عشق است، ما را چه توانایی ست
یاز یدن هر دستی از قوت بازوییست
بی جهد هلال اینجا مه نقش نمی بندد
ایجاد جبین ما وضع خم زانوییست
شام و سحر عالم تا صبحدم محشر
زین خواب که ما داریم گرداندن پهلوییست
هرسو نظر افکندیم دل کوشش بیجا داشت
عالم همه در معنی فریاد جنون خوییست
تفریق حق و باطل مصنوع خیالات است
گر خط نکند شوخی هر پشت ورق روییست
فرصت نشناسانیم ما بیخردان ورنه
هر من که به پیش ماست تا دم زده ایم اوییست
هیچ است میان یار اما چه توان کردن
از حیرت موهومی بر دیده ی ما، موییست
جایی که غرور اوست از ماکه نشان یابد
در بادیه لیلی، مجنون رم اهوییست
بیدل به تواضع ها، صید دل ماکردی
ما بنده ی این وضعیم کاین صورت ابروییست
گرم رفتاری که سر در راه ان یکتا گذاشت
گام اول چون شرر خود را به جای پا گذاشت
وارث دیگر ندارد دودمان زندگی
هرکه حسرت برد اپن جا عبرتی بر ماگذاشت
درتماشای تو چون ا بینه از جنس شعور
انچه با ما بود حیرت بود و چشمی واگذاشت
الوداع ای نغمه فرصت، کز افسون امل
عشرت امروز ما بنیاد بر فردا گذاشت
بی نیازیهای یأس از بهر ما سامان نکرد
انقدر دستی که نتوان دامن دلها گذاشت
بعد ازین دربند گوهر خاک می باید شدن
قطر ما رقص موجی داشت در دریا گذاشت
در گداز خود چو اخگر فیض مرهم دیده ایم
می توان خاکستر ما را به داغ ما گذاشت
همت ما را دماغ بی نشانی هم نبود
خودنمایی اینقدر سر در پی عنقا گذاشت
سجده شکر فنا خاص جبین شمع نیست
هرکه طی کرد این بیابان سر به زیر پا گذاشت
جور طفلان هم بهار راحت دیوانه است
سر به سنگی می نهد گر دامن صحرا گذاشت
گر عروج اهنگی، از زندانگه گردون برا
می سراپا نشئه شد تا دامن مینا گذاشت
شب ز برق بیخودی چون کاغذ اتش زده
سوختم چندان که داغت بر تن من جا گذاشت
چو سپند از درد و داغ بی کسی هایم مپرس
دود اهی داشتم رفت و مرا تنها گذاشت
هرکه زد بیدل به سیر وادی حیرت قدم
گام اول حسرت رفتن چو نقش پا گذاشت
نیشی تا علم همت عنقا برداشت
کلهی بود که ما را ز سرما برداشت
ازگرانباری این قافله ها هیچ مپرس
کوه یک ناله ما بر همه اعضا برداشت
وصل مقصد چه قدر شکر طلب می خواهد
شمع اینجا نتوانست سر از پا برداشت
زندگی فرصت درس شرر اسان فهمید
منتخب نقطه ای از نسخه عنقا برداشت
تا نفس هست ازین دامگه ازادی نیست
تهمتی بود تجرد که مسیحا برداشت
یک سر و این همه سودا چه قیامت سازیست
حق فرصت نفسی بود اداها برداشت
دوری فطرت از اسرار حقیقت ازلیست
گوهر این عقده جاوید ز دریا برداشت
اوج قدر همه بر ترک علایق ختم است
اسمان نیز دلی داشت ز دنیا برداشت
دور پیمانه خودداری ما اخر شد
امشب ان قامت افراخته مینا برداشت
زین خرامی که غبارش همه اجزای دل است
خواهد ایینه سر از راه تو فردا برداشت
تیغ بیداد تو بر خاک شهیدان وفا
سرم افکند به ان ناز که گویا برداشت
سیر این انجمنم وقف گدازی ست چو شمع
بار دوش مژه باید به تماشا برداشت
چقدر عالم بیدل به خیال امده ایم
هرکه بر ما نظری کرد دل از ما برداشت
یک شبم در دل نسیم یاد ان گیسو گذشت
عمر در اشفتگی چون سر به زیر مو گذشت
شوخی اندیشه لیلی درین وادی بلاست
بر سر مجنون قیامت از رم اهوگذشت
هیچ کافَر را عذاب مرگ مشتاقان مباد
کز وداع خویش باید از خیال او گذشت
ای دل از جور محبت تا توانی دم مزن
ناله بی درد است خواهد از سر ان کو گذشت
سیل همو اری مباش از عرض افراط کجی
چین پیشانیست هرگه شوخی از ابرو گذشت
از سراغ عافیت بگذر که در دشت جنون
وحشت سنگ نشانها از رم اهو گذشت
عاقبت نقش قدم گردید بالینم چو شمع
بسکه در فکر خود افتادم سر از زانو گذشت
موج جوهر می زند هر قطره خون در زخم من
سبزه تیغ که یارب بر لب این جو گذشت
بی تأمل می توان طی کرد صد دریای خون
لیک نتوان، از سر یک قطره، اب رو گذشت
تا به خود جنبی نشانها بی نشانی گشته ست
ای بسا رنگی که در یک پر زدن از بو گذشت
بستر ما ناتوانان قابل تغییر نیست
موج گوهر انقدر اسود کز پهلو گذشت
گر به این رنگ است بیدل کلفت ویرانه ات
رحم کن بر حال سیلی کز بنای او گذشت
زان خوشه که میناگری باغ عنب داشت
هر دانه پریخانه ی بازار حلب داشت
خورشید پس از رفع سحر پرده دری کرد
تاگرد نفس کم نشد این اینه شب داشت
یکتایی اش افسون ادب خواند بر اظهار
مقراض بیان گشت زبانی که دو لب داشت
مفهوم نگردیدکه ما و من هستی
در خواب عدم این همه هذیان ز چه تب داشت
بی تجربه مکشوف نشد نفرت دنیا
تا وصل دماغ همه کس حرص عزب داشت
از مشتری و زهره، نه رنگی ست، نه بویی
این باغ همین خار و خس راس و ذنب داشت
چیزی ننمودیم که ارزد به خیالی
تمثال ز ایینه تحقیق ادب داشت
صد هرگز به امل هرزه شمردیم وگرنه
سر تا قدم شمع همین یک دو وجب داشت
گر بر خط تسلیم قضا سر ننهادیم
پیشانی بی سجده ما چین غضب داشت
دلگیرتر از منت مرهم نتوان زیست
زخمی که لب از خنده ندزدید طرب داشت
بیدل دل هر ذره تپش خانه اهی ست
نایابی مطلب چقدر درد طلب داشت
جرأت سوال شرم تراگر جواب داشت
انگشت زینهار به غربال اب داشت
خلقی ز مدعا تهی از هیچ پر شده ست
نه چرخ یک علامت صاد انتخاب داشت
بیرون نجست ازاتش دل سعی هیچ کس
شور جهان چکیدن اشک کباب داشت
تا نقش ما غبارنشد برنخاستیم
کس پی نبرد صورت دیباچه خواب داشت
از پیکر خمیده، دل اسودگی ندید
این خانه پا ز حلقه در در رکاب داشت
خاک فسرده بر سر ناموس اعتبار
گنجی ست درخیال که ما راخراب داشت
صبح ازل همان عدمم بوده در نظر
در پنبه زار نیزکتان ماهتاب داشت
یارب تبسم که زد این شیشه ها به سنگ
تاریخت اشکم از مژه بوی گلاب داشت
زین بزم، سر خوش دل مأیوس می رویم
پیمانه شکسته ماهم شراب داشت
دیدیم جلوه ای که کس انجا نمی رسد
ای حیرت اب شوکه تماشا نقاب داشت
امروز با هزارکدورت مقابلیم
رفت ان صفاکه اینه با ما حساب داشت
سودیم دست و ختم شد اظهار وهم وظن
علم و عمل درین دو ورق صدکتاب داشت
این تیرگی که در ورق ما نوشته اند
چون سایه نسخه در بغل افتاب داشت
دست رد ازگشودن لب کرد یأس بیخت
دم نازدن دعای همه مستجاب داشت
از عرض احتیاج شکستیم رنگ شرم
اه از حیاکه رنگ رخ ما حباب داشت
بیدل به قلزمی که تو غواص فطرتی
گوهرگره به رشته موج سراب داشت
جز خموشی هرکه دل بر ناله و فریاد داشت
شمع خود را همچو نی در رهگذار باد داشت
ای خوش ان عهدی که در محراب چشم انتظار
اشک ما هم گردشی چون سبحه زهاد داشت
صید ما را حلقه دام بلا شد عافیت
گوشه چشمی که با دل الفت صیاد داشت
خواب اگروحشت گرفت از دیده من دور نیست
خانه چشمم چوگوهر اب در بنیاد داشت
بیخودی از معنی جمعیتم اگاه کرد
گردش رنگ اعتبار سیلی استاد داشت
کرد تعمیر اینقدرگرد خرابی اشکار
ورنه ویران بودن ما عالمی اباد داشت
این زمان محو فرامش نغمگی های دلیم
جام ما پیش ازشکستنها ترنگی یاد داشت
از فنای ما مشو غافل که این مشت شرار
چشم زخم نیستی در عالم ایجاد داشت
دوش کز سازعدم هستی ظهور اهنگ بود
ناله ما هم نوای هرچه باداباد داشت
حیف اوقاتی که صرف کوشش بیجا شود
تیشه عمری نوحه بر جان کندن فرهاد داشت
بال قمری این زمان بیدل غبار سرو نیست
گردوحشت پیش ازین هم هرکه بود ازاد داشت
حیرتم عمری به امید ندامت شاد داشت
جان کنیها، ریشه ای در تیشه فرهاد داشت
دل به کلفت سخت مجبوراست از قسمت مپرس
اه از ان ایینه کز جوش نفس امداد داشت
بی تو در ظلمت سرای جسم کی بودی فروغ
پرتو مهرتو این ویرانه را اباد داشت
لخت دل را سد راه ناله کردن مشکل است
دست رد از برگ گل نتوان به روی باد داشت
پیش ازان کاندیشه دام و قفس زهزن شود
طایر ما اشیان در خاطر صیاد داشت
عالمی بر باد رفت و ریشه عجزم بجاست
ناتوانی بر مزاجم جوهر فولاد داشت
انچه بر دل رفت از یاد برهمن زاده ای
کافرم گر هیچ کافر این قیامت یاد داشت
برده ام تا جلوه ای نقب خرابیهای دل
این عمارت جای خشت ایینه دربنیاد داشت
یاد ایامی که در صحرای پرشور جنون
همچو موج سیل نقش پای من فریاد داشت
انتخاب کلک صنع از حسن خط کردیم سیر
بیت ابرو درازل هرمصرع ان صاد داشت
یأس مطلب ناله ما را نفس فرسا نکرد
بی بری این سرو را از ریشه هم ازاد داشت
بس که پیکان بود بیدل غنچه این گلستان
زهرخند زخم چون گل خاطر ما شاد داشت
سعی جاه ارزوی خاک شدن در سر دا شت
موج از بهر فسردن طلب گوهر داشت
دل ازاد به پرواز خیالات افسرد
حفف ازان خانه ایینه که بام و در داشت
از هنر رنگ صفای دل ما پنهان ماند
صفحه اینه ننگ از رقم جوهر داشت
امتیاز اینه پردازی تحصیل غناست
زین چمن گل به سر ان داشت که مشتی زر داشت
نشئه ناز تعین می جام رمقی ست
سر بی گردن فرصت چو حباب افسر داشت
وحدت ان نیست که کثرت گرهش باز کند
نقطه مُهر عجبی بر سر این دفتر داشت
رنج دعوی نبری عرصه فرصت تنگ است
شررکاغذ اتش زده این محضر داشت
تا چو شک از مژه جستیم به خاک افتادیم
بال ما را عرق شرم رهایی تر داشت
دل نه امروز گرفته ست سر راه نفس
نشئه در خم به نطر ابله ساغر داشت
اسمان نیست که ما دل ز جهان برداریم
دل زمین ا ست زمین راکه تواند برداشت
تا فنا موج نزد جوهر هستی گم بود
بعد پرواز عیان گشت که رنگم پر داشت
هر طرف می گذرم پیری ام انگشت نماست
قد خم گشته به دوشم علمی دیگر داشت
همچو موج گهرم عمر به غلتانی رفت
فرصت لغزش پا تا به کجا لنگر داشت
گر به تحسین نگشاید لب یاران برجاست
در نیستان قلم، معنی ما شکر داشت
بیدل اشفتگی از طورکلام تو نرفت
این جنون سلسله یکسر خط بی مسطر داشت
برق افت لمعه در بی ضبطی اسرار داشت
نعره منصور تا گردن فرازد دار داشت
نغمه تار نفس بی مژده وصلی نبود
نبض دل تا می تپید اواز پای یار داشت
دور باش منع دیدن پیش ییش جلوه است
لن ترانی برق چندین شعله دیدار داشت
گرد پروازی ز هستی تا عدم پیوسته است
کاروان ما همین شور جرس دربار داشت
چشم پوشیدیم یکسان شد بلند وپست دهر
عالمی را شوخی نظاره ناهموار داشت
گر دل ما شد تغافل کشته جای شکوه نیست
جلوه یکتایی اش ایینه ها بسیار داشت
چون حباب از نیستی چشمی به هم اورده ایم
در خرابی خانه ما سایه دیوار داشت
از مروت عزت گل را سبب فهمیدن است
سر شد ان پایی که پاس ابروی خار داشت
تاگشودم چشم گرم احرام از خود رفتنم
شمع در تحریک مژگان شوخی رفتار داشت
با نسیم وصل واامیخت گرد هستی ام
بوی پیراهن عبیر طرفه ای درکار داشت
دوش حیرانم خیالت در چه فکرافتاده بود
از تحیر هر بن مویم گریبان زار داشت
دانه تاکی به چندین خط ساغر ریشه کرد
درگداز سبحه ما عالمی زنار داشت
چون گل شمعیم بیدل بلبل باغ ادب
شعله اواز ما جمعیت منقار داشت
شب که شور بلبل ما ریشه درگلزار داشت
بوی گل در غنچه رنگ ناله در منقار داشت
نغمه جولا ن صید نیرنگ که زین صحرا گذشت
ترکش تیر بتان فریاد موسیقار داشت
رخصت یک جنبش مژگان نداد اگاهی ام
حیرت اینحا خواب یا از دیدهای بیدار داشت
عقده محرومیِ کس فکر جمعیت مباد
تا پریشان بود دل، بویی ز زلف یار داشت
داغ بی دردی نشاند، اخر به خاک تیره ام
بود زیرِ چتر گل، تا شمع در پا خار داشت
گر همه کفر است نتوان سر ز همواری کشید
سبحه را دیدیم طوف حلقه زنار داشت
عجز هم کافی ست هرجا مقصد از خود رفتن است
سایه هستی تا عدم یک لغزشی هموار داشت
صفحه ای اتش زدیم ایینه ها پرداختیم
سوختن چندین چراغان چشمک دیدار داشت
ب ی گل صد انجمن بی پرده بود اما چه سود
التفات رنگ ما را درپس دیوار داشت
نارسابی صد خیال هرزه انشا کند
طینت بیکار، ما را بیشتر در کار داشت
عمرها شد چون گهر تهمت کش بی دردی ام
یاد ایامی که چشمم یک دو شبنم وار داشت
اسمانی از کف خاک اختراع غفلت است
بیدل از فخری که ما دارپم باید عار داشت
ز بس که معنی مکتوب عشق پیچش داشت
زبان خامه ما هر چه گفت لغزش داشت
سحاب مزرعه رنگ ما و من دیدم
نه سن بود نه مینا، شکست نازش داشت
هزارگل ز چمن رفت و باز برگردید
بهار رنگ چه مقدار ذوق گردش داشت
به یک نظر دو جهان از عدم براوردی
گشاد ان مژه ناز این چه کاوش داشت
از بن چمن به چه شوخی گذشته ای امروز
که رنگ شرم تو از بوی گل تراوش داشت
تغافل تو به نقد دماغ صرفه ندید
وگرنه دل هوس یک دو ناله ارزش داشت
به حیرتم چه فسون خواند عجزبسمل من
که جای خون، دم شمشیر یار ریزش داشت
منم که بیخبر از استان دل ماندم
ز دیر و کعبه مگو، سنگ هم پرستش داشت
به جز خیال خزان هیچ نیست رنگ بهار
که غنچه ازپررنگ شکسته بالش داشت
هزار شمع به یک حرف داغ شد بیدل
که این بساط هوس انچه داشت کاهش داشت
تا جنون نقد بهار عشرتم در چنگ داشت
طفل اشکی هم که می دیدم به دامن سنگ داشت
عمری از فیض لب خاموش غافل زیستم
نغمه عیش ابد این ساز بی اهنگ داشت
با همه وحشت غبار دامن خاکیم و بس
اشک در عرض روانی نیز عذر لنگ داشت
ازگهر تهمت کش افسردن است اجزای بحر
هرکه اینجا فال راحت زد مرا دلتنگ داشت
پای در دامن شکستم شد ره و منزل یکی
جرأت رفتار در هرگام صد فرسنگ داشت
موج لطف از جوهر تیغ عتابش چیده ایم
غنچه چین جبینش ازتبسم رنگ داشت
سعی هستی هیچ ما را برنیاورد از عدم
اتش ما هرکجا زد شعله جا در سنگ داشت
کاش هجران داد من می داد اگر وصلی نبود
شمع تصویرم که از من سوختن هم ننگ داشت
نیست جوش لاله وگل غیر افسون بهار
هرقدر ما رنگ گرداندیم اونیرنگ داشت
شمع را افروختن در داغ دل خواباند و رفت
منت صیقل چه مقدار انفعال زنگ داشت
نقش پرتو برنمی دارد جبین افتاب
غیر هم اوبود لیک ازنام بیدل ننگ داشت
تا ز حسن وگلستان تماشا رنگ داشت
حیرت از ایینه ام دستی به زیر سنگ داشت
یاد ان عیشی که از نیرنگ جولان کسی
گرد من د ر پرده چون صبح بهاران رنگ داشت
تا نفس بال فغان زد رنگ صحرا ریخت دل
عمرها این شمع خامش کلبه ام را تنگ داشت
کامرانیها بالا شد ورنه از بیحاصلی
دست برهم سوده من دامنی در چنگ د اشت
اب می گشتیم کاش از عرض صافیهای دل
کان تنزه جلوه از ایینه داران ننگ داشت
ترک تمکین جوهر ادراک ما بر باد داد
اتش ما اعتبار ابرو در سنگ داشت
عشق هم دارد تلافیها که چون مینای می
هرقدر خون بود در دل چهره ما رنگ داشت
تا کی از شرم تماشا بایدم گردید اب
ای خوش ان ایینه کز هستی نقاب زنگ داشت
بسکه ما بیچارگان افت نصیب افتاده ایم
رنگ ما بشکست اگر د ل با تپیدن جنگ داشت
منفعل از دعوی نشو و نمای هستی ام
ساز من در خاک بیدل بیش ازین اهنگ داشت
دوش در راه خیالت عجز شوق اهنگ داشت
سعی جولانی که نازشها به پای لنگ داشت
دل به ذوقِ جلوه ات با عالمی کرد ه ست صلح
ورنه این شخص جنون با سایه خود جنگ داشت
در گلستانی که حیرت فرش جولان تو بود
چشم هر برگ گل اشوب از غبار رنگ داشت
بی تو از هر قطره اشکم ریخت رنگ ناله ای
ارزو در پرده چشمم عجب اهنگ داشت
اینهمه دام خیالاتی که بر هم چیده ایم
نیست جرم ما و تو معجون هستی بنگ داشت
جور گردون هم نکرد اصلاح سختیهای دل
اسیا زین دانه گویی زیر دندان سنگ داشت
با همه شور هوس بی حس تر از ایینه ایم
حیرت ان جلوه ما را اینقدرها دنگ داشت
خامشیهایش هجوم اباد چندین شور بود
رنگ ناگردانده تو فان کاری نیرنگ داشت
دل شکستم شور توفان هوسها ارمید
شیشه ناخورده بر سنگ انجمن را تنگ داشت
عمر همچون سایه در اندیشه غفلت گذشت
تا نمودی داشتم ایینه من زنگ داشت
پایه تعظیم ما را گردباد ایینه است
هرکه دامن از بساط خاک چید اورنگ داشت
شب که حسنش بود بپدل غارت اندیش بهار
غنچه تا بیدار گشتن دامنی در چنگ داشت
اندیشه در نزاکت معنی کمال داشت
حسن فروغ مهر نقاب هلال داشت
شیرازه غبار هوس گشت خجلتم
خاکم تسلی از عرق انفعال داشت
دل رفت از برم به فسون هوای وصل
این غنچه درگشودن اغوش بال داشت
از خودرمیده نیست عروج دماغ من
جامم نظر زگردش چشم غزال داشت
تخم ادب به ریشه شوخی نمی زند
موج گهر زبانی اگر داشت لال داشت
حسنت به داد حیرت ابینه می رسد
اخر لب خموشی ما هم سوال داشت
دل را غم وداع تو در خون نشانده بود
حال خوشی نداشت که گویم چه حال داشت
درکیش عشق ساز رهایی ندامت است
افسوس طایری که به دام تو بال داشت
پرگویی من افت اگاهی دل است
ایینه بود تا نفسم اعتدال داشت
مردیم و از غبار دو عالم به در زدیم
ای عافیت ببال که هستی وبال داشت
غارتگر بهار نشاطم شکفتگی ست
تا غنچه بود دل چمنی در خیال داشت
بیدل هزار جلوه در ایینه ات گذشت
ان شخص کوکه این همه عرض مثال داشت
در وادیی که قدرت عجزم کمال داشت
بالیدگی چو ابله ام پایمال داشت
سیراب نازم از دل بی مدعای خویش
گوهربه جیب صافی مطلب زلال داشت
کردیم سیر وادی وحشت.سواد عشق
تا نقش پا همان رم چشم غزال داشت
 عون شمع جنبش مژه ها را، رختش برد
پرواز ارمیده ما طرفه بال داشت
شورطلب، ز وهم فنا سربه جیب ماند
ورنه به خاک نیز جنون احتمال داشت
سررشته هلال به خورشید محکم است
نقصان حال ما ثری ازکمال داشت
در عین وصل چشم به پیغام دوختیم
شبنم به روی گل نگهی در خیال داشت
اکنون علاج شبهه هستی که می کند
در سنگ نیز اینه ما مثال داشت
ان حیرتی که کرد به رویت مقابلم
ایینه داری از دل بی انفعال داشت
مشکل به عیش بی نفسان پی بردکسی
شمع خموش سیر شبستان حال داشت
یارب شفق طرازکدامین بهار شد
رنگی که خون بیکسی ام زیر بال داشت
هرکس به قدرهمت خود ناز می کند
بیدل غم تو دارد اگر خواجه مال داشت
هرجا دلی تپیدن شوق خیال داشت
گرد به باد رفته من رقص حال داشت
روزی که عشق زد رقم ناتوانی ام
چون خامه استخوان تنم مغز نال داشت
رازم ز بی نقابی اظهار اشک شد
عریانی اینقدر عرق انفعال داشت
درکیش عشق ساز رهایی ندامت است
افسوس طایری که به دام تو بال داشت
امروز نیست داغ تو خلوت فروز دل
خورشید ریشه در دل ماه از هلال داشت
از دل به غیر شعله اهی نشد بلند
عرض سراسر چمنم یک نهال داشت
در بحر احتیاج که موجش تپیدن است
اسایشی که داشت لب بی سوال داشت
بیهوده همچو صبح دمیدیم و سوختیم
فصل بهار بی نفسی اعتدال داشت
دل خون شد و کسی به فغانش نبرد پی
این چینی شکسته زبان سفال داشت
از دل غبار هستی موهوم شسته ایم
رفت انکه لوح اینه ما مثال داشت
عمرم، کی امدم که دهم عرض رفتنی
تهمت خرامی ام قدم ماه و سال داشت
تنها نه بیدل از تپش ارام منزل است
هر بسمل، اشیان طرب، زبر بال داشت
تا نظر بر شوخی من نرگس خودکام داشت
چشمه ایینه موج روغن بادام داشت
باد دامانت غبارم را پریشان کرد و رفت
سرمه ام درگوشه چشم عدم ارام داشت
عالمی را صید الفت کرد رنگ عجز من
در شکست خویشتن مشت غبارم دام داشت
پختگی در پرده رنگ خزانی بوده است
میوه ام در فکر سرسبزی خیالی خام داشت
یاد ان شوقی که از بیطاقتیهای طلب
دل تپیدن نیز در راهت شمارگام داشت
از ادای ابرویت لطف نگه فهمیده ام
این کمان، رنگ فریب از روغن بادام داشت
گر نمی بود ارزوتشویش جانکاهی نبود
ماهیان را نشتر قلاب حرص کام داشت
ناله را روزی که اوج اعتبار نشئه بود
چون جرس، بیدل به جای باده، دل درجام داشت
سادگی دل را اسیر فکرهای خام داشت
تا تحیر بود در ایینه عکس ارام داشت
گر نمی بود ارزو تشویش جانکاهی نبود
ماهیان را تشنه قلاب حرص کام داشت
از ادای ابرویت لطف نگه فهمیده ایم
این کمان رنگ فریب از روغن بادام داشت
دل نه امروز از صفا فال صبوحی می زند
در کدورت نیز این ایینه عیش شام داشت
ما ز خودداری عبث خون طلب ها ریختیم
در صدای بال بسمل عافیت پیغام داشت
دل مصفاکردن از بشم به طوف جلوه برد
اینه بر دوش حیرت جامه احرام داشت
بی پر و بالی تپش فرسوده پرواز نیست
هرکسی ایجا به قدر عاجزی ارام داشت
در نقاب اشکم اخرحسرت دل قطره زد
رنگ صهبا پای گردیدن به طبع جام داشت
چون عرق زین نقد ایثاری که اب است از حیا
ما اداکردیم هرکس از خجالت وام داشت
بس که بیدل بر طبایع حرص شهرت غالب است
جان کَنی ها سنگ هم در ارزوی نام داشت
شب که جوش حسرتی زان نرگس خودکام داشت
چشمه ایینه موج روغن بادام داشت
یاد ان شوقی که از بیطاقتیهای جنون
دل تپیدن نیز در راهت شمار گام داشت
پختگی در پرده رنگ خزا نی بوده است
میوه هم در فکر سرسبزی خیالی خام داشت
باد دامانت غبارم را پریشان کرد و رفت
سرمه ای در گوشه چشم عدم ارام داشت
مصرع اه من از لعل تو پر بی بهره ماند
باب تحسین گر نبود اهلیت دشنام داشت
از سراغ رفتگان جز گفتگو اثار نیست
شخص هستی در نگین بی نشانی نام داشت
چشم وا کردیم و اگاه از فنای خود شدیم
چون شرر اغاز ما ایینه انجام داشت
عالمی را صید الفت کرد رنگِ عجز من
در شکست خویشتن مشت غبارم دام داشت
عیشها کردیم تا بر باد رفت اجزای ما
خانه ما بعد ویرانی هوای بام داشت
ناله را روزی که اوج اعتبار نشئه بود
چون جرس بیدل به جای باده دل در جام داشت
شب که طاووس مرا شوق تو بال افشان داشت
یک جهان چشم به هم برزدن مژگان داشت
هرچه جوشید ز موج و کف این قلزم وهم
نفسی بود که در پرده دل توفان داشت
رمز بی رنگی ما فاش شد از شوخی رنگ
شیشه اورد برون انچه پری پنهان داشت
تا ز هستی اثری هست محبت رسواست
حرمت ناله به زنجیر نفس نتوان داشت
حیرت از شش جهتم در دل ایینه گرفت
ورنه هر مو به تنم صد مژه بال افشان داشت
اخر از عجز طلب اشک دواندیم به چشم
پای خوابیده ما ابله در مژگان داشت
همه جا دیده یعقوب غبارانگیز است
یا رب اقلیم محبت چقدر کنعان داشت
هیچ روشن نشد ازهستی ما غیرحجاب
شخص تصویر همین پیرهن عریان داشت
عاقبت کسوت مجنون به عرق گشت بدل
فصل تأثیر جنون این همه تابستان داشت
تنگی حوصله دار ترک علایق بیدل
یادگردی که به هم چیدن او دامان داشت
وهم هستی هیچکس را ازتپیدن وانداشت
مهر بال و پر همان جز بیضه عنقا نداشت
عالمی زین بزم عبرت مفلس و مایوس رفت
کس نشد اگه که چیزی داشت با خود یا نداشت
بیکسی زحمت پرست منت احباب نیست
یاد ایامی که کس یاد از غبار ما نداشت
هرچه پیش امد همان رو بر قفاکردیم سیر
یک قلم دی داشتیم امروز ما فردا نداشت
دعوی صاحبدلی از هرزه گویان باطل است
تا نفس بی ضبط می زد شیشه گر مینا نداشت
مشق همواری درین مکتب دلیل خامشی ست
تا درشتی داشت سنگ سرمه جز غوغا نداشت
حرص هر سو، ره برد بر سیم و زر دارد نظر
زاهد از فردوس هم مطلوب جز دنیا نداشت
قانعان سیراب تسکین از زلال دیگرند
اب شیربنی که گوهر دارد از در با نداشت
تا ز تمکین نگذرند اداب دانان وفا
شمع محفل در سراتش داشت زیر پا نداشت
تا بیابان مرگ نومیدی نباید زیستن
هر کجا رفتیم ما را بیکسی تنها نداشت
دوری ام زان استان دیوانه کرد اما چه سود
انقدر خاکی که افشانم به سر صحرا نداشت
چون نفس بیدل نفسها در تردد سوختم
گوشه دل جای راحت بود اما جا نداشت
هرکه را دستی ز همت بود جز بر دل نداشت
دستگاه پرتو یک شمع این محفل نداشت
دل به هرنقشی که بستم صورت ایینه بود
نسخه تحقیق امکان جز خط باطل نداشت
عاجزیها را غنیمت دان که درباب طلب
دست و پایی گز می کردیم گم ساحل نداشت
انفعالی نیست دل را ورنه درکیش حیا
سنگ هم گر اب می شد عقده ای مشکل نداشت
زندگی در پیچ و تاب سعی بیجا مردن است
از تپیدن عالمی بسمل شد و قاتل نداشت
خیرگیهای نظر محو نقاب ارایی ست
ورنه هرگز، لیلی ازاد ما، محمل نداشت
غنچه ها بال نفس در پرده دل سوختند
عیش این باغ امتداد رقص یک بسمل نداشت
شوخی موج کرم شد انفعال جرم ما
این محیط ابی برون از جبهه سایل نداشت
همچو شبنم گریه بر ما راه جولان بسته است
چشم ما تا بود بی نم این بیابان گل نداشت
سرو گلزار تمنا طوق قمری در بر است
گل نکرد از سینه ام اهی که داغ دل نداشت
اشکم و گم کرده ام از ضعف راه اضطراب
ورنه این ره لغزش پا داشت گر منزل نداشت
نقش او از اضطرابم در نفس صورت نبست
حسن را ایینه می بایست و این بیدل نداشت
زندگانی ست که جز مرگ سرانجام نداشت
گر نمی بود نفس، صبح کسی شام نداشت
دل پرکار هوس متهم غیرم کرد
ساده تا بود نگین، غیر نگین نام نداشت
قدردان همه چیز اینه منتظری ست
دردم از حاصل وصلیست که پیغام نداشت
مایه عاریت و صرف طرب جای حیاست
گل سر و برگ شکفتن به زر وام نداشت
سیر کیفیت عبرتگه امکان کردیم
نقش پا داشت هوایی که سر بام نداشت
کاش بی جرات اهنگ طلب می بودیم
تکمه جیب ادب جامه احرام نداشت
پختگی چین تعین به رخ خلق افکند
رنگ هموار به غیر از ثمر خام نداشت
هیچکس چشم به جمعیت دل باز نکرد
این گلستان گل کیفیت بادام نداشت
سر زانوی ادب میکده ی راز که بود
عیش این حلقه تسلیم خط جام نداشت
دل وفا خواست جوابش به تغافل دادی
داد تحسین طلبان این همه دشنام نداشت
بیدل از وهم فسردی، چه تعلق، چه وفاق
طایر رنگ، کمین قفس و دام نداشت
امشب که به دل حسرت دیدارکمین داشت
هر عضو چو شمعم نگهی بازپسین داشت
کس وحشتت از اسباب تعلق نپسندید
دامن نشکستن چقدر چین جبین داشت
از وهم مپرسید که اندیشه هستی 
در خانه خورشید مرا سایه نشین داشت
هر تجربه کاری که درتن عرصه قدم زد
سازدل جمع ان طرف ملک یقین داشت
عمری ست که در بندگداز دل خویشیم
ما را غم ناصافی ایینه بر این داشت
چون سایه به جز سجده مثالی ننمودیم
همواری ما اینه در رهن جبین داشت
در قد دو تا شد دو جهان حرص فراهم
زین حلقه کمند امل ارایش چین داشت
از پرده دل رست جهان لیک چه حاصل
ایینه نفهمیدکه حیرت چه زمین داشت
با این همه حیرت به تسلی نرسیدیم
فریاد که ابینه ما خانه زین داشت
افاق تصرفکده شهرت عنقاست
جز نام نبود ان که جهان زیر نگین داشت
بیدل سراین رشته به تحقیق نپیوست
در سبحه و زنار جهانی دل و دین داشت
چه سحر بود که دوشم دل ارزوی تو داشت
تورا در اینه می دید و جستجوی تو داشت
به هر دکان که درین چارسو نظرکردم
دماغ ناز تو سودای گفتگوی تو داشت
به دور خمکده اعتبارگردیدیم
سپهر و مهر همان ساغر و سبوی تو داشت
ز خلق این همه غفلت که می کند باور
تغافل توز هرسو نظربه سوی تو داشت
نظربه رنگ توبستم نظربه رنگ توبود
خیال روی توکردم خیال روی تو داشت
ز ما و من چقدر بوی ناز می اید
نفس به هرچه دمیدند های و هوی تو داشت
غرور و ناز تو مخصوص کج کلاهان نیست
شکسته رنگی ما هم خمی ز موی تو داشت
هزار پرده دریدند و نغمه رنگ نبست
زبان خلق همان معنی مگوی تو داشت
چه جرعه هاکه نه بر خاک ریختی زاهد
به این حیا نتوان پاس ابروی تو داشت
به سجده خاک شدی همچو اشک و زین غافل
که خاک هم تری از خشکی وضوی توداشت
به گردش نگهت پی نبرد فطرت تو
که سبحه تو چه زنار درگلوی تو داشت
درین حدیقه به صد رنگ پر زدم بیدل
ز رنگ در نگذشتم که رنگ و بوی تو داشت
اغاز نگاهم به قیامت نظری داشت
واکردن مژگان چراغم سحری داشت
خوابم چه خیال است به گرد مژه گردد
بالین من گم شده ارام پری داشت
چشمی به تحیرکده دل نگشودیم
ایینه همین خانه بیرون دری داشت
ما بیخبران بیهده بر ناله تنیدیم
تا دل نفس سوخته هم نامه بری داشت
قاصد، ز رموز جگر چاک چه گوید
درنامه عشاق دریدن خبری داشت
اخرگروه حیرت ما باز نگردید
او بودکه هر چشم گشودن دگری داشت
کردیم تماشای ترقی و تنزل
ایینه ما هر نفس از ما بتری داشت
زین بحر، عیارطلب موج گرفتیم
ان پای که فرسود به دامن گهری داشت
اگاه نشد هیچ کس از رمز حلاوت
ورنه لب خاموش گره نیشکری داشت
بی شعله نبود انچه تو دیدی گل داغش
هر نقش قدم یک دو نفس پیش سری داشت
با لفظ نپرداختی ای غافل معنی
تحقیق پری در نفس شیشه گری داشت
اسان نرسیدیم به هنگامه دیدار
ای بیخبران اینه دیدن جگری داشت
عریانی ام ازکسوت تشویش براورد
رفت انکه جنونم هوس جامه دری داشت
بیدل چقدر غافل کیفیت خویشم
من اینه در دست وتماشا دگری داشت
گر جنونم هوس قطع منازل می داشت
خوش تر از ریگ روان ابله محمل می داشت
دیده گر رنگی از ان جلوه به رو می اورد
یک تحیر به صد ایینه مقابل می داشت
پاس ایین ادب گر نشدی مانع اشک
تا به کویش همه جا پا به سر دل می داشت
سوخت پروانه ام از خجلت ان شمع که دوش
می زد اتش به خود و خاطر محفل می داشت
ای خوش ان شوق که از لذت بی عافیتی
کشتی ام وحشت گرداب ز ساحل می داشت
عقده دل اگر از سعی تپش وامی شد
حیرت اینه هم جوهر بسمل می داشت
احتیاج اینه شد نام کرم جلوه فروخت
خاتم جود نگین در لب سایل می داشت
شرم نایابی مطلب عرقی ساز نکرد
تا ره کوشش مقصدطلبان گل می داشت
قطع کردیم به تدبیر خموشی چون شمع
جاده ای را که ادب در دل منزل می داشت
داغم از حوصله شوخ نگاهان بیدل
کاش در بزم بتان اینه هم دل می داشت
تو ازان خلوت یکتا چه خبر خواهی داشت
گر شوی حلقه که چشم انسوی در خواهی داشت
زبن شبستان هوس عشوه چه خواهی خوردن
شمع سان گل به سر از باغ سحر خواهی داشت
یک عرق وارگر از شرم طلب اب شوی
تا ابد درگره قطره گهر خواهی داشت
شب وصل است کنون دامن او محکم دار
پاس ناموس ادب وقت دگرخواهی داشت
تهمت نام تجرد به مسیحا ستم است
میخلی در دل خود سوزن اگر خواهی داشت
یک حلب شیشه گر از هر قدمت می جوشد
خاطرابله در سیر و سفر خواهی داشت
گر بسوزی ورق نه فلک ازاتش عشق
یادگار من و دل یک دو شرر خواهی داشت
بیدل این بار امانت به زمین سود سرت
تاکجاجامه معشوق به بر خواهی داشت
گل در چمن رسید و قدم بر هواگذاشت
جای دگر نیافت که بر رنگ پاگذاشت
تعمیر رنگ ز اب و گل اعتماد نیست
نتوان بنای عمر به دوش وفا گذاشت
عمری ا ست خاک من به سر من فتاده است
این گرد دامن تو ندانم چرا گذاشت
وامانده ی قلمرو یاسم چو نقش پا
زین دشت هرکه رفت مرا بر قفا گذاشت
می خواست فرصت از شرر کاغذ انتخاب
رنگ پریده بر ورقم نقطه ها گذاشت
رفتم ز خویش لیک به دوش فتادگی
برخاستن غبار مرا بی عصا گذاشت
هرجا روی غنیمت یک دم رفاقتیم
ما را نمی توان به امید بقا گذاشت
با خود فتاد کار جهان از غرور عشق
اه این چه ظلم بود که ما را به ما گذاشت
زین گردن ضعیف که باریکتر ز موست
باید سر بریده به تیغ قضاگذاشت
ان را که عشق از هوس هرزه واخرید
برد از سگ استخوان و به پیش هما گذاشت
بیدل عروج جاه خطرگاه لغزش است
فهمیده بایدت به لب بام پا گذاشت
همت من از نشان جاه چون ناوک گذشت
زین نگین نامم نگاهی بود کز عینک گذشت
طبع دون کاش از نشاط دهر گردد منفعل
نیست بر عصمت حرج گر لولی از تنبک گذشت
همتی می باید اسباب تعلق هیچ نیست
بر نمی اید دو عالم با جنون یک گذشت
در مزاج خاک این وادی قیامت کشته اند
پای ما مجروح و باید ازتل اهک گذشت
هیچکس حیران تدبیر شکست دل مباد
موی چینی هر کجا خطش دمید از حک گذشت
چون شرارکاغذ اخر از نگاه گرم او
بر بنای ما قیامت سیلی از چشمک گذشت
حسرت عشاق و بیداد نگاهش عالمی ست
بر یکی هم گر رسید این ناوک از هر یک گذشت
ننگ تحقیق است. تفتیشی که دارد فهم خلق
در تامل هرکه واماند از یقین بیشک گذشت
خیره بینی لازم طبع درشت افتاده است
کم تواند چشم تنگ از طینت ازبک گذشت
کاش زاهد جام گیرد کز تمسخر وارهد
بی تکلف عمر این بیچاره در تیزک گذشت
صحبت واعظ به غیر از دردسر چیزی نداشت
ارمیدن مفت خاموشی کزین مردک گذشت
فضل حق وافی ست بیدل از فنا غمگین مباش
عمر باطل بود اگر بسیار و گر اندک گذشت
تا عرقناک از چمن ان شوخ بی پرواگذشت
موج خجلت سرو را چون قمری از بالاگذشت
وای بر حال کمند ناله های نارسا
کان تغافل پیشه از معراج استغناگذشت
ما به چندین کاروان حسرت کمین رهبریم
شمع در شبگیر دود دل عجب تنهاگذشت
محو دل شوتا توانی رستن از افات دهر
موج بی وصل گهر نتواند از دریاگذشت
بسته ای احرام صد عقبا امل اما چه سود
فرصت نگذشته ات پیش ازگذشتنهاگذشت
بی نشانی در نشان پر می زند هشیار باش
گر همه عنقا شوی نتوانی از دنیاگذشت
ابله مخموری واماندگیهایم نخواست
زین بیابان لغزشم اخر قدح پیماگذشت
گر برون ایم ز فکر دل اسیر دیده ام
عمر من چون می به بند ساغر و میناگذشت
بر غنا زد احتیاج خست ابنای دهر
تنگدستی در عزیزان ماند لیک از ماگذشت
عافیتها بسکه بود ان سوی پرواز امل
کرد استقبال امروزی که از فرداگذشت
گرزدنیا بگذری تشویش عقبا حایل است
تا ز خود نگذشته ای می بایدت صد جاگذشت
بیدل از رنگ شکست شیشه ای خندیده است
کز غبارش ناله نتواند به سعی پاگذشت
در طلبت شب چه جنونهاگذشت
کز سر شمع ابله پاگذشت
جهل، خرد پخت وبه معموره ریخت
عقل جنون کرد و ز صحراگذشت
نقش نگین داشت کمال هوس
اسم بجا ماند و مسماگذشت
خلق خیالات بر افلاک برد
از سر این بام هواهاگذشت
پی سپر عجز، چه نازد به جاه
ابله از خاک چه بالاگذشت
جوش نفس بود، می اعتبار
قلقلکی کرد و ز مینا گذشت
چون شررکاغذ اتش زده
فرصت ما از نظر ماگذشت
سعی تک وپو، همه را محوکرد
رنگ روانی ز ثریا گذشت
چون شب وروز است تلاش همه
درنگذشت انکه ز اینجاگذشت
خط جین فهم به فرداگماشت
خامه بر ین صفحه چلیپاگذشت
خامشی ام زنده جاوید کرد
کم نفسیها ز مسیحا گذشت
ضبط نفس طرفه پلی داشته ست
قطره به این جهد، ز دریاگذشت
قافله سالار توهم مباش
هرکس ازین بادیه تنهاگذشت
فرصت دیدار وفایی نداشت
امده بود، اینه، اما گذشت
با دم شمشیرقضا چاره چیست
دم مزن ابی که ز سرهاگذشت
بیدل ازین مایه که جز باد نیست
عمر در اندیشه سودا گذشت
یأس مجنون اخر از پیچ و خم سودا گذشت
با شکستی ساخت دل کز طره لیلا گذشت
غفلت ما گر به این راحت بساط ارا شود
تا ابد نتوان به رنگ صورت از دیباگذشت
هم در اول باید از وهم دو عالم بگذری
ورنه امروز تو خواهد دی شد و فردا گذشت
جومن اشکم در نظر موجیست کز دپا رمید
شعله اهم به دل برقی ست کز صحرا گذشت
چند، چون گرداب بودن سر به جیب پیچ وثاب
می توان چون موج دامن چید و زین دریاگذشت
کاش هم دوش غبار، از خاک برمی خاستیم
حیف عمر ما که همچون سایه زیر پا گذشت
خون شو ای حسرت که ا ز مقصد رهت د ور است دور
اخرت درپیش دارد هر که از دنیا گذشت
در دل ان بی وفا افسون تأثیری نخواند
تیر اهم چون شرر هرچند.از خاراگذشت
بر بنای دهر از سیل قیامت نگذرد
انچه از روی عرقناک تو بر دل ها گذشت
هستی ما نام پروازی به دام اورده بود
بی نشانی بال زد چندانکه از عنقاگذشت
بزم هستی قابل برهم زدن چیزی نداشت
انکه بگذشت از علایق پر به استغنا گذشت
داغ هرگز زیر دست شعله تصویرنیست
بسکه واماندیم نقش پای ما از ماگذشت
حیف بر منصور ما تسلیم راهی وانکرد
از غرور وهم بایست اندکی بالا گذشت
از لباس تو به عریان است تشریف نجات
بپدل امشپ موج می ازکشتی صهباگذشت
چنین که عمر تأملگر شتاب گذشت
هوای ابله ای از سر حباب گذشت
به چشم بند جهان این چه سحرپردازی ست
که بی حجابی ان جلوه از نقاب گذشت
به هر طرف نگرم دود دل پرافشان است
کدام سوخته زین وادی خراب گذشت
جنون پرستی اغراض ننگ طبع مباد
حیا نماند چو انصاف از حساب گذشت
کسی به چاره تسکین ما چه پردازد
که تا به داغ رسیدیم ماهتاب گذشت
ز مصرع نفس واپسین عیان گردید
که ما ز هر چه گذشتیم انتخاب گذشت
سیاهکار فضولی مخواه موی سفید
کفن چوپرده د رد باید از خضاب گذشت
صفا کدورت زنگار چشم نزداید
ز سایه کس نتواند در افتاب گذشت
ز خود تهی شو و از ورطه خیال برای
به ان کنار همین کشتی ز سراب گذشت
به عیش غفلت عمری که نیست کس نرسد
فغان که فرصت تعبیر هم به خواب گذشت
ز سوز سینه ام اگه که کرد محفل را
که اشک دود شد و از سرکباب گذشت
ندانم از چه غرض بال فرصت افشاندم
شرر بیانی ام از حاصل جواب گذشت
به وادیی که نفس بود رهبربیدل
همین تأمل رفتن گران رکاب گذشت
فرصت نظاره تا مژگان گشودن درگذشت
تیغ برقی بود هستی امد و از سر گذشت
وحشتی زین بزم چون شمعم به خاطر درگذشت
چین دامن انقدرها موج زد کز سرگذشت
بربنای ما فضولی خشت تمکینی نچید
ارزو چون فربهی زین پهلوی لاغرگذشت
امتحان هرجا عیار قدر رعنایی گرفت
سرنگونی صد سر و گردن ز ما برتر گذشت
اب اب گوهر، اتش اتش یاقوت شد
هرچه امد بر سر ما از گذشتن درگذشت
یافتم اخر ز مقصدکوشی توفیق عجز
لغزش پایی که پروازش به ز یر پرگذشت
قدر بحر رحمت از کم همتی نشناختیم
از غرور خشکی دامن جبینها ترگذشت
عبرتی می خواست مخمور زلال زندگی
اب شد ایینه و از چشم اسکندرگذشت
مشق اسرار دبستان ادب پر نازک ست
نام لغزش تا نوشتی خامه از مسطر گذشت
می چکد خون دو عالم از نگاه واپسین
بیخبر از خود مگو می باید از دلبر گذشت
سخت بیرن است شوق از ساز وحشتها مپرن
عمر پروازم به جست و جوی بال و پر گذشت
می روم بی دست و پا چون شمع و از هر عضو من
ابله گل می کند، تا عرضه دارد سرگذشت
با دل جمعم کنون مأیوس باید زبستن
سیر دریا دور موجی داشت از گوهر گذشت
ضعف بیمار محبت تا کجا دارد اثر
ناله هم امشب به پهلوی من از بستر گذشت
بیدل از جمعیت دل بی نیاز عالمم
گوهر از یک قطره پل بستن ز دریا در گذشت
شب به یاد ان لب خموش گذشت
ناله شد شمع وگلفروش گذشت
چشم بر جلوه ای که وا کردیم
پیش پیش نگاه هوش گذشت
عمر رفت و هنوز در خوابم
کاروان از سرم خموش گذشت
زبر پا دیدم از نشاط مپرس
مژه پل گشت و نای و نوش گذشت
کاف و نون، خلق را، به شور اورد
این دو حرف ازکجا به گوش گذشت
طرفه راهی، چو شمع پیمودیم
سر ما هر قدم ز دوش گذشت
فقر ما، ماتم دو عالم دشت
همه جا یک سیاهپوش گذشت
بی جنون ترک وهم نتوان کرد
باده از خم به قدر جوش گذشت
گر جنون کرده ای تکلف چیست
فصل پنهان کن و بپوش گذشت
سوختن هم غنیمت است این شمع
امشب امد همان که دوش گذشت
تشنه وصل بود بیدل ما
تیغ شد اب کز گلوش گذشت
به فکر دل لبم از ربط قیل و قال گذشت
چسان نفس کشم ایینه در خیال گذشت
کجاست تاب ز خودرفتنی که چون یاقوت
به عرض گردش رنگم هزار سال گذشت
بهار یأس ز سامان بی نیازیها
چه مایه داشت که بالیدن از نهال گذشت
خمی به دوش ادب بند وسیر عزت کن
ز اسمان به همین نردبان هلال گذشت
طریق فقر، جنون تازی دگر دارد
دلیل حاجت و می باید از سوال گذشت
عرق ز جبهه ما بی فنا نشد زایل
فغان که عمر چو شبنم به انفعال گذشت
زهیچ جلوه به تحقیق چشم نگشودیم
شهود اینه در عالم مثال گذشت
خمش نوایی موج تکلم از لب یار
اشارتی ست که نتون ازین زلال گذشت
به عالمی که ز پروازکار نگشاید
توان چو رنگ به سعی شکست بال گذشت
به فکرنسیه موهوم نقد نیز نماند
مپرس در غم مستقبلم چه حال گذشت
دلم ز خجلت بی ظرفی اب شد بیدل
به یاد باده تریها ازین سفال گذشت
دوش از نظر خیال تو دامن کشان گذشت
اشک انقدر دوید ز پی کز فغان گذشت
تا پر فشانده ایم ز خود هم گذشته ایم
دنیا غم تو نیست که نتوان از ان گذشت
دارد غبار قافله ناامیدی ام
از پا نشستنی که ز عالم توان گذشت
برق و شرار محمل فرصت نمی کشد
عمری نداشتم که بگویم چه سان گذشت
تا غنچه دم زند ز شکفتن بهار رفت
تا ناله گل کند ز جرس کاروان گذشت
بیرون نتاخته ست ازین عرصه هیچ کس
واماندنی ست اینکه تو گویی فلان گذشت
ای معنی اب شو که ز ننگ شعور خلق
انصاف نیز اب شد و از جهان گذشت
یک نقطه پل ز ابله پا کفایت است
زین بحر همچو موج گهر می توان گذشت
گر بگذری ز کشمکش چرخ واصلی
محو نشانه است چو تیر از کمان گذشت
واماندگی ز عافیتم بی نیاز کرد
بال انقدر شکست که از اشیان گذشت
طی شد بساط عمر به پای شکست رنگ
بر شمع یک بهار گل زعفران گذشت
دلدار رفت و من به وداعی نسوختم
یارب چه برق بر من اتش به جان گذشت
تمکین کجا به سعی خرامت رضا دهد
کم نیست اینکه نام توام بر زبان گذشت
بیدل چه مشکل است ز دنیا گذشتنم
یک ناله داشتم که ز هفت اسمان گذشت
همت از هر دو جهان جست و ز دل در نگذشت
موج بگذشت ز دریا و ز گوهر نگذشت
امد و رفت نفس، گرد پی یکتایی ست
کس درین قافله از خویش مکرر نگذشت
شمع بر سر همه جا دامن خاکستر داشت
سعی پرواز ضعیفان ز ته پر نگذشت
ختم گردید به بیمار وفا شرط ادب
ما گذشتیم ولی ناله ز بستر نگذشت
هرزه دو بود طلب، قامت پیری ناگاه
حلقه گردید که می باید ازین در نگذشت
پستی طالع شمعم که به صحرای جنون
اب ایینه پلی داشت سکندر نگذشت
حرص مشکل که ره فهم قناعت سپرد
اب ایینه پلی داشت سکندر نگذشت
روش معدلت از گردش پرگار اموز
که خطش گر همه کج رفت ز محور نگذشت
طاقت غره انجام وفا ممکن نیست
ناتوانی ست که از پهلوی لاغر نگذشت
شرر کاغذ اتش زده ام سوخت جگر
اه از ان فرصت عبرت که به لنگر نگذشت
بر خط جبهه ماکیست نگرید بیدل
زین رقم کلک قضا بی مژه ی تر نگذشت
نه همین سبزه از خطش ترگشت
قند هم زان دو لب مکرر گشت
فرصت جلوه مغتنم شمرید
خط چلیپاست چون ورق برگشت
تا عدم سیر هستی ان همه نیست
هر نفس می توان سراسر گشت
نقطه از سیر خط نمایان شد
اشک ما تا چکید لاغر گشت
اوج عزت فروتنی دارد
قطره پستی گزیدگوهرگشت
ترک اخلاق مشق ادبارست
سرو کم سایه شد که بی بر گشت
وضع گستاخی بیش از این چه کند
او عرق کرد و چشم ما تر گشت
به غرور انقدر بلند متاز
لغزش پا دمید چون سرگشت
گرنه شغل امل کشاکش داشت
ربش زاهد چرا دم خرگشت
ششجهت یک فسانه غرض است
گوشها زین جنون نوا کر گشت
سیر پرگار عبرت است اینجا
خواهدت پا و سر برابر گشت
گردش چشم یار در نظریم
باید اخر جهان دیگرگشت
بیخودی بی انوید وصلی نیست
قاصد اوست رنگ چون برگشت
خلقی از وهم محرمی بیدل
گرد خود گشت و حلقه در گشت
ز فقر تا به شهادت شد اشنا انگشت
بلند کرد نیستان بوریا انگشت
دمی که سجده به خاک درت اشارت کرد
چو افتاب دمید از جبین ما انگشت
به عرض حاجت ما نیست عجز بی زنهار
ز دست پیش فتاده ست در دعا انگشت
خطاست منکر اقبال کهتران بودن
توغافلی و دخیل است جا به جا انگشت
اگر مزاج بزرگان تفقدی می داشت
چراکناره گرفتی ز دست و پا انگشت
موافقت اگر ابین همدمی می بود
ز دستها ندمیدی جدا جدا انگشت
به رنگ شمع در این معبد خیالگداز
هزار سبحه به سیلاب رفت با انگشت
ز وضع قامت خم پاس زخم دل دارید
حذر خوش است ازبن ناخن ازما انگشت
حضور عالم بیکار نیز شغلی داشت
نبرد لذت سر خاری از حنا انگشت
درین بساط به صد گوشمال موت و حیات
ندید هیچکس از پنجه قضا انگشت
هین تپانچه و مشتی ست نقد غیرت مرد
عمود گیر گر افتاد نارسا انگشت
تلاش روزی ما بس که غالب افتاده ست
به زینهار براورده اسیا انگشت
بلندی مژه ان را که هرچه پیش ارد
پی قبول گذارد به دیده ها انگشت
محال بود بر اسباب پا زدن بیدل
به پشت دست نزد ناخن از حیا انگشت
بی روی تو مژگان چه نگارد به سرانگشت
چشمی ست که باید به در ارد به سرانگشت
چون نی زتنگ مایگی درد به تنگیم
تا چند نفس ناله شمارد به سرانگشت
شادم که به زحمتکده عالم تدبیر
بی ناخنی ام عقده ندارد به سرانگشت
مشق خط بی پا و سرم سبحه شماری ست
کاش ابله ای نقطه گذارد به سرانگشت
در طبع جهان حرکت بی خواست خراشید
ان کیست که اندیشه گمارد به سرانگشت
از حاصل گل چیدن این باغ ندیدیم
جز ناخن فرسوده که دارد به سرانگشت
عمری ست که دررنگ چمن شور شکستی ست
کو غنچه که گل گوش شمارد به سرانگشت
از معنی زنهار من اگاه نگشتی
تا چند چو شمع اینه کارد به سرانگشت
تقلید محال است برد لذت تحقیق
نعمت چو زبان بر نگوارد به سرانگشت
ای بیکسی این بادیه یأس ندارد
خاری که سر ابله خارد به سرانگشت
بیدل ز جهان محو شد اثار مروت
امروز به جز موکه گذارد به سرانگشت
شب هجوم جلوه او در خیالم جا گرفت
انقدر بالید دل کایینه در صحرا گرفت
ازدل روشن ملایم طینتی را چاره نیست
پنبه خود رایی تواند از سر میناگرفت
سعی گردون از زمین مشکل که بردارد مرا
قطر ه را ازدست خاک تشنه نتوان واگرفت
در گلستانی که بلبل بود هر برگ گلش
پیکرم را خامشی چون غنچه سرتا پا گرفت
سخت نایاب است مطلب ورنه کوشش کم نبود
احتیاج از ناامیدی رنگ استغنا گرفت
تاکی از اندیشه تمکین گرانجان زیستن
قراه ما را چوگوهر ل در این دپاکرفت
گر بلند افتد چوگردون نشئه وارستگی
می توان دامان همت از سر دنیا گرفت
در ریاض دهر، ما را سبز کرد ازادگی
بی بریها اینقدر، چون سرو، دست ماگرفت
زبن همه اسباب نومیدی چه برگیردکسی
انچه می باید گرفتن دست ناگیرا گرفت
عقده ای ازکار ما نگشود سعی نارسا
ناخن تدبیر ما اخر دل ما را گرفت
چشم بند و زور بر دل کن که در افاق نیست
انقدر اوجی که یک مژگان توان بالاگرفت
تا شود بیدل به نامت سکه اسودگی
خاکساری در نگین باید چو نقش پا گرفت
دی حرف خرامش به لبم بال گشا رفت
دل در بر من بود ندانم به کجا رفت
خودداری و پابوس خیالش چه خیال است
می بایدم از دست خود انجا چو حنا رفت
ما و گل این باغ به هم ساخته بودیم
فرصت تنک افتاد سر و برگ وفا رفت
پیش که گریبان درم ای وای چه سازم
کان تنگ قبا از برم اغوش گشا رفت
در ملک خیال امد و رفت نفسی بود
اکنون خبر دل که دهد قاصد ما رفت
فرصت شمر وهم امل چند توان زیست
این وعده دیدار قیامت به کجا رفت
هر خارکه دیدم مژه ای اشک فشان بود
حیرانم ازپن دشت کدام ابله پا رفت
مقدوری اگر نیست چه حاصل ز هدایت
هشدارکه بی پا نتوان ره به عصا رفت
دعوت هوسان سخت تکالیف کمینند
ای اب رخ شرم نخواهی همه جا رفت
بر ما هوس بال هما سایه نیفکند
صد شکر که این زنگ ز ایینه ما رفت
مو کرد سیاهی، دم خاموشی چینی
شد سرمه خط جاده ز راهی که صدا رفت
چون رنگ عیان نیست که این هستی موهوم
امد زکجا امد و گر رفت کجا رفت
از عمر همین قدر دو تا ماند به یادم
این رخش سبک سیر عجب نعل نما رفت
بیدل دم هستی به نظرها سبکم کرد
خاکم چو سحر از نفس اخر به هوا رفت
سعی روزی داشتم اخر ندامت پیش رفت
اسا هر سود ن دست اندکی ز خویش رفت
عالم اسباب هستی چون عدم چیزی نداشت
هر که را دیدیم درویش امد و درویش رفت
اه از ان مغرور بی دردی کزین ماتمسرا
همچو اشک دیده بی نم تغافل کیش رفت
صد سحر شور تبسم داشت لعلش لیک حیف
این نمک پر بیخبر از سینه های ریش رفت
صبح هر اقبال غافل از شب ادبار نیست
ای بسا حسنی که از خط، سر به جیب ریش رفت
پیرو خلق دنی بودن زغیرتهاست دور
شیرمردان را نباید بر طریق میش رفت
زبن ندامت جز تحیر با چه پردازدکسی
عمر فرصت در نظر کم امد از بس بیش رفت
امن خواهی تشنه تشویش طبع کس مباش
خون فاسد روزگارش در خمار نیش رفت
شغل اعمال دگر، بسیار بود، اما چه سود
هرکه در بزم خیال امد خیال اندیش رفت
چاره این درد بی درمان ندارد هیچ کس
مرگ پیش امد زمانی کز نفس تشویش رفت
با ادب جوشیده ای بیدل ز هذیان دم مزن
موج گوهر بسته را شوخی نخواهد پیش رفت
قامتش سامان شوخی از نگاه ما گرفت
این نوای فتنه از تار نظر بالا گرفت
هستی ما حایل ان جلوه سرشار نیست
از حبابی پرده نتوان بر رخ دریا گرفت
با همه افسردگی خاشاک غیرت پروریم
اتشی هرجا بلندی کرد فال از ما گرفت
در سواد فقر خوابیده ست فیض زندگی
صبح شد صاحب نفس تا دامن شب ها گرفت
عشق اگر رو بر زمین مالد همان تاج سر است
پرتو خورشید را نتوان به زیر پا گرفت
صحبت دیوانگان دارد اثر کز گردباد
چین وحشت دامن اسایش صحراگرفت
بی نشانی صیدگاه همت پرواز کیست
شاهباز رنگ من تا پر زند عنقا گرفت
بر سر راه توام خواباند جوش ابله
سعی پا بر جا زمین اخر به دندانهاگرفت
کور شد حاسد ز رشک معنی باریک من
خیره می بیند چو مو در دیده کس جا گرفت
گریه مستی به ان کیفیتم اماده است
کز سر مژگان توانم دامن مینا گرفت
داغم از کیفیت تدبیر شوخی های حسن
خواستم ایینه گیرد، ساغر صهبا گرفت
زودتر بیدل به منزلگاه راحت می رسد
زاد راه خویش هرکس وحشت از دنیاگرفت
ز اتش رخسار که ساغر گرفت
خانه ایینه چو من درگرفت
کو پر و بالی که به ان کو رسد
نامه گرفتم که کبوتر گرفت
عشق، وفا می طلبد، چاره چیست
بار دل از دل نتوان برگرفت
نی چقدر رغبت طفلانه داشت
بال و پر ناله به شکر گرفت
ناله نخیزد ز نی بورپا
طاقت ما پهلوی لاغر گرفت
بحربه توفان رضا می تپید
کشتی ما هم کم لنگر گرفت
چاره به خورشید قیامت کشید
دامن ما خشک شدن، تر گرفت
ما همه زین باغ برون رفته ایم
رنگ که پرواز ته پر گرفت
بیدل از اعجاز ضعیفی مپرس
لغزش من خامه به مسطر گرفت
بعدازین باید سراغ من ز خاموشی گرفت
داشتم نامی درین یارن فراموشی گرفت
پرده ناموس هستی بود اغوش کفن
از نفس ایینه تنگ امد نمدپوشی گرفت
دوستان را ما وتو افکند دور از یکدگر
ای غبار اخر سر راه به همجوشی گرفت
گر به این اهنگ جوشد نغمه ساز وفاق
صورخواهد چون طنین پشه سرگوشی گرفت
الفت دلها فشار توأم بادام داشت
عبرت اینجا باج تنگی از هماغوشی گرفت
برنگشت از دشت استغنا غبار رفته ام
ازکه پرسم دامن نازی که بیهوشی گرفت
شکرکن بیدل که درتوفان نیرنگ شعور
عالمی شد غرق و دست ما قدح نوشی گرفت
دل ماند بی حس و غمت افشانده بال رفت
این ناوک وفا همه جا پوست مال رفت
خلقی ازین بساط به وهم گذشتگی
بی نقش پا چو قافله ماه و سال رفت
زین دشت گرد ناقه دیگر نشد بلند
هرمحملی که رفت به دوش خیال رفت
زردوستان تهیه راه عدم کنید
قارون به زیر خاک پی جمع مال رفت
ناایمنی نبرد زگوهر حصار موج
سرها به زانوی عدم از زیر بال رفت
گر شرم داری از هوس جاه شرم دار
تا قطره شد گهر عرق انفعال رفت
بی دستگاهی، افت اثار مرد نیست
نارفتنی است خط اگر از خامه نال رفت
موج گهر، چه واکشد از معنی محیط
حرفی که داشتم به زبانهای لال رفت
اشکم به دیده محمل انداز برق داشت
گفتم نگاهی اب دهم بر شکال رفت
تصویر تیره بختی من می کشید عشق
از هند تا فرنگ، قلم بر زگال رفت
ای چینی اینقدر به طنین موی سر مکن
فغفور در اعاده ساز سفال رفت
بیدل دلیل مقصد عزت تواضع است
زبن جاده ماه نو به جهان کمال رفت
صبح از دل چاک که دراین باغ سخن رفت
کز جوش گل و لاله قیامت به چمن رفت
ان مطلب نایاب که هرگز نتوان یافت
دامان گلی بود که دوش از کف من رفت
با بخت سیه، یاد شب عید ندارم
یارب چه هما بر سر من سایه فکن رفت
گلچینی فرصت چو سحر زد به دماغم
تا دامن رنگم به شبیخون شکن رفت
جز بر رخ عبرت در فکرم نگشودند
هر رشته که واشد زگریبان به کفن رفت
پیری ست به جز حسرتم اکنون چه توان خورد
نعمت همه اب است چو دندان ز دهن رفت
ای شمع سحر فرصت پرواز نداربم
باید مژه افشاند کنون بال زدن رفت
واماندگی از مقصد گمگشته سراغی ست
لب نقش قدم بود به هر ره که سخن رفت
هستی الم خفت منصوری ما داشت
بفس کشمکش دار و رسن رفت
صیقلگر ایینه تجدید قدیم است
نتوان به نوی غافل از این ساز کهن رفت
چون صورت خواب از من و ما هیچ ندیدیم
کامد به چه رنگ امد ورفتن به چه فن رفت
بیدل پی هستی به عدم می رسد اخر
غر بت تک وتازی ست که خواهد به وطن رفت
ازین بساط کسی داغ ارمیدن رفت
که با وجود نفس غافل ازتپیدن رفت
درین چمن سرتسلیم افتیم همه
گلی که برق خزانش نزد به چید ن رفت
ز بس گد از تمنا به دل گره کردیم
نفس چو اشک به دریوزه چکیدن رفت
کباب غیرت ان رهروم که همچوثمر
به پا شکستگی رنگ تا رسیدن رفت
زبسکه قطع تعلق زخویش دشواراست
چوگاز مدت عمرم به لب گزیدن رفت
نی ام چو اشک به راه تو داغ نومیدی
سر سجود سلامت اگر دویدن رفت
مجو ز مردم بی معرفت دم تسلیم
ز سرو از ره بیحاصلی خمیدن رفت
سراغ جلوه ز مابیخودن مگیر و مپرس
بهار حیرت ایینه در ندیدن رفت
فسانه ای ز رم فرصت نفس خو اندیم
به لب نکرده گذر ان سوی شنیدن رفت
خیال هستی موهوم ریشه پیداکرد
به فکر خواب متن فصل ارمیدن رفت
به جهد مسند عزت نمی شود حاصل 
نمی توان به فلک بیدل از دویدن رفت
فغان که فرصت دام تلاش چیدن رفت
پی گذشتن عمر انسوی رسیدن رفت
چوشمع سربه هوا سوخت جوهرتحقیق
چه جلوه ها که نه درپیش پا ندیدن رفت
ز بس بلند فتاد اشیان خاموشی
رسید ناله به جایی که از شنیدن رفت
چه دم زنم زثبات بنای خودکه چوصبح
نفس کشیدن من تا نفس کشیدن رفت
طلب فسرد و نگردید محرم تپشی
چو چشم اینه ام عمر بی پریدن رفت
جنون به ملک هوس داشت بوی عافیتی
رمید فرصت وارام تا رمیدن رفت
به رنگ غنچه تصویر در بغل دارم
شکفتنی که به تاراج نادمیدن رفت
کسی ز معنی چاک جگر چه شرح دهد
خوشم که نامه عشاق تا دریدن رفت
چه جلوه پرتو حیرت درتن بساط افکند
کز اب چشمه ایینه ها چکیدن رفت
فنا به رفع بلاهای بی امان سپر است
به سوختن ز سرشمع سربریدن رفت
مرا به بیکسی اشک گریه می اید
که در پی تو، به امید نارسیدن رفت
گران شد انقدر از گوهر نصیحت خلق
که گوش من چو صدف بیدل از شنیدن رفت
اخر سیاهی از سر داغم به در نرفت
زین شب چوموی چینی امید سحر نرفت
درهستی وعدم همه جا سعی مطلبی است
از ریشه زیر خاک تلاش ثمر نرفت
نومید اصل رفت جهانی به ذوق فرع
تا وضع قطره داشت ز دریاگهر نرفت
از بسکه تنگ بودگذرگاه اتفاق
چون سبحه خلق جزبه سریکدگرنرفت
بر شعله ها ز پرده خاکستر است ننگ
کاوارگی سری ست که در زیر پر نرفت
از هیچ جاده منزل عشق اشکار نیست
فرسود سنگ وپی به سراغ شررنرفت
درکوچه سلامت دل، پا شمرده نه
زین راه بی ادب نفس شیشه گر نرفت
انجاکه نامه رم فرصت نوشته اند
ما رفته ایم قاصد دیگر اگر نرفت
گرمحرمی، به ضبط نفس کوش کز ادب
حرف به حق رسیده زلب پیشترنرفت
زین خاکدان که دامن دلها گرفته است
خلقی زخویش رفت و به جای دگرنرفت
بر حرص، پشت پا زدم اما چه فایده
گردی فشانده ام که ز دامان تر نرفت
بیدل ز دل غبار علایق نمی رود
سر سوده شد چو صندل واین دردسر نرفت
عمرگذشته بر مژه ام اشک بست و رفت
پرواز صبح، بیضه شبنم شکست و رفت
از خود تهی شوید و ز اوهام بگذرید
خلقی درین محیط به کشتی نشست و رفت
از نقد و جنس حاصل این کارگاه وهم
دیدیم باد بودکه امد به دست و رفت
رفتن قیامتی ست که پا لغز کس مباد
هرچند حق پرست، شد اتش پرست و رفت
پوشیده نیست رسم خرابات ما و من
هرکس بهک دو جام نفس گشت مست و رفت
در سینه داشتم دلکی عاقبت نماند
اه این سپند سوخته با ناله جست و رفت
بند کشاکش نفس اخر گسیخت عمر
با خویش برد ماهی پر زور شست و رفت
چشم گشوده وحشت دل را بهانه بود
شاهین بی تماغه رها شد ز دست و رفت
کس محرم پیام دم واپسین نشد
کز دل چه مژده داد به دل پست پسب ورفت
شمعی زبان موعظت بزم گرم داشت
گفتم چسان روم ز در دل نشست و رفت
بیدل غبار قافله اعتبار ما
باری دگر نداشت همین چشم بست و رفت
دی به شبنم گریه ما نوگلی خندید و رفت
از زبان اشک هم درد دلی نشنید و رفت
از تماشاگاه هستی مدعا سیر دل است
چون نفس باید بر این ایینه هم پیچید و رفت
شمع محفل بر خموشی بست و مینا بر شکست
هر کسی زین انجمن طرز دگر نالید و رفت
زین بیابان هر قدم خار دگر دارد کمین
رهروان را پیش پای خویش باید دید و رفت
عزم چون افتاد صادق راه مقصد بسته نیست
اشک در بی دست و پایی ها به سر غلتید و رفت
کوشش واماندگان هم ره به جایی می برد
سر به پایی می توان چون ابله دزدید و رفت
عالمی صد ناله پیش اهنگی امید داشت
یک نگاه واپسین ناگاه برگردید و رفت
ای سحر در اشک شبنم غوطه می باید زدن
کز شکست رنگ بر ما عافیت خندید و رفت
هیچ شبنم برنیارد سر ز جیب نیستی
گر بداند کز چه گل خواهد نظر پوشید و رفت
زان دهان بی نشان بوی سراغی برده ام
تا قیامت بایدم راه عدم پرسید و رفت
صبحدم بیدل خیال نوبهار ایینه ای
از تبسم بر گل زخمم نمک پاشید و رفت
باز وحشی جلوه ای در دیده جولان کرد و رفت
از غبارم دست بر هم سوده سامان کرد و رفت
پرتو حسنی چراغ خلوت اندیشه شد
در دل هر ذره صد خورشید پنهان کرد و رفت
رنجها در عالم تسلیم راحت می شود
شمع از خار قدم سامان مژگان کرد و رفت
بی تمیزی دامن نازی به صحرا می فشاند
شوخی اندیشه ما راگریبان کرد و رفت
بود در طبع سحرنیرنگ شبنم سازییی
تنگی غفلت نفس را اشک غلتان کرد و رفت
نیستم اگه زنقش هستی موهوم خویش
اینقدر دانم که بر ایینه بهتان کرد و رفت
رنگ گرداندن غبار دست بر هم سوده بود
بیخودی اگاهم از وضع پریشان کرد و رفت
سعی بیرون تازی ات ز ین بحرپر دشوار نیست
می تون چون موج گوهرترک جولان کرد و رفت
خاک غارت پرور بنیاد این ویرانه ایم
هرکه امد اندکی ما را پریشان کرد و رفت
جای دل بیدل درین محفل پسندی داشتم
بسکه تنگ امد پری افشاند وافغان کرد و رفت
هرکه امد سیر یأسی زین گلستان کرد و رفت
گر همه گل بود خون خود به دامان کرد و رفت
غنچه گشتن حاصل جمعیّت این باغ بود
ناله بلبل عبث تخمی پریشان کرد و رفت
صبح تا اگاه شد از رسم این ماتمسرا
خنده شادی همان وقف گریبان کرد و رفت
محملی بر شعله. اشکی توشه، اهی راهبر
شمع در شبگیر فرصت طرفه سامان کرد و رفت
در هوای زلف مشکین تو هرجا دم زدم
دود اهم عالمی را سنبلستان کرد ورفت
حرص زندانگاه یک عالم امیدم کرده بود
عبرت کم فرصتیها سخت احسان کرد و رفت
دوش سیلاب خیالت می گذشت از خاطرم
خانه دل بر سر ره بود ویران کرد و رفت
داشت از وحشتگه امکان نگاه عبرتم
انقدر فرصت که طوف چشم حیران کرد و رفت
اخگری بودم نهان در پرده خاکستری
خودنمایی زین لباسم نیز عریان کرد و رفت
فرصتی کو تا کسی فیضی برد، زین انجمن
کاغذ اتش زده باری چراغان کرد و رفت
وهم می بالد که داد ارزوها دادن است
یاس می نالد که اینجا هیچ نتوان کرد و رفت
این زمان بیدل سراغ دل چه می جویی زما
قطره خونی بود چندین بارتوفان کرد و رفت
زین من و ما زندگی سیر فنایی کرد و رفت
بر مزار ما دو روزی های هایی کرد و رفت
عجز طاقت بی گذشتن نیست زین بحر سراب
سایه بر خاک از جبین مالی شنایی کرد و رفت
در خروش بیدماغان جنون تکرار نیست
دل سپندی بود در محفل صدایی کرد و رفت
دوستان از خود به سعی نیستی برخاستتد
گرد ما هم خواهد ایجاد عصایی کرد و رفت
عیب هستی نیست جندان چاره پوشیدنش
چشم اگر بندی توان بند قبایی کرد و رفت
کس گرفتار تعلقهای وهم و ظن مباد
مرگ مژگان بند تعلیم حیایی کرد و رفت
شخص هستی جز جنون شوخ چشمیها نداشت
هر چه رفت از چشم ما بر دل بلایی کرد و رفت
بادپیمایی چو شمع اینجا اقامت می کند
بر هوا سرها سراغ زبر پایی کرد و رفت
عمر ازکم مایگیهای نفس، با کس نساخت
میزبان شد منفعل مهمان دعایی کرد و رفت
خجلت ناپایداری مزد سعی زندگی ست
گر همه امد صواب اینجا خطایی کرد و رفت
در حریم عشق غیر از سجده کس را بار نیست
باید اکنون یک نماز بی قضایی کرد و رفت
خلق را ذوق عدم زین انجمن ناکام برد
فرصت ما نیز خواهد عزم جایی کرد و رفت
تا قیامت ساغر خمیازه می باید کشید
ساقی این بزم بی صهبا حیایی کرد و رفت
داغ نیرنگم که امشب کاغذ اتش زده
بر حریفان خنده دندان نمایی کرد و رفت
بیدل از غفلت به تعمیر شکست دل مکوش
در ازل دیوانه ای طرح بنایی کرد و رفت
رنگ گلش بهار خط از دور دید و رفت
این وحشی از خیال سیاهی رمید و رفت
از صبح این چمن طربی چشم داشتیم
اخر نفس بر اینه ما دمید و رفت
دیگر پیام ما بر جانان که می برد
اشکی که داشتیم ز مژگان چکید و رفت
چندین چمن فسرد به خون امید ما
رنگ حنا گلی که مپرسید چید و رفت
ذوق وفای وعده ات از دل نمی رود
قاصد ثمر نبود که گویم رسید و رفت
لبیک کعبه، مانع ناقوس دیر نیست
اینجا فسانه هاست که باید شنید و رفت
پرسیدم از حقیقت مرگ قلندری
گفتند بی غم تو و من، خورد و رید و رفت
گفتم رموز مطلب هستی بیان کنم
تا بر زبان رسید سخن لب گزید و رفت
گردید پیری ام ادب اموز عبرتی
کز تنگنای عمر جوانی خمید و رفت
وامانده بود هوش درین دشت بیکران
لغزید پای سعی و رهی شد سپید و رفت
بیدل دو دم به الفت هستی نساختیم
جولان او ز دامن ما چین کشید و رفت
هر کس اینجا یک دو دم دکان بسمل چید و رفت
ساعتی در خاک ره، لختی به خون غلتید و رفت
هرکه را با غنچه این باغ کردند اشنا
همچو بوی گل باه بیکسی پیچید و رفت
صبح تا طرز بنای عمر را نظّاره کرد
رایت دولت بخورشید فلک بخشید و رفت
ای حباب از تشنگی تا چند باشی جان بلب
دامن امید ازین گرداب باید چید و رفت
رنگ اسایش ندارد نوبهار باغ دهر
شبنم اینجا یک سحر در چشم تر خوابید و رفت
چون شرر ساز نگاهی داشتیم اما چه سود
لمعه کم فرصتی ها چشم ما پوشید و رفت
هر قدم در راه الفت داغ دارد سایه ام
کز ضعیفی تا سر کویت جبین مالید و رفت
شانه هم هرچند اینجا دسته بند سنبل است
از گلستانت همین ایینه گلها چید و رفت
گوهر اشکی که پروردم به چشم انتظار
در تماشای تو از دست نگه غلتید و رفت
شمع از این محفل سراغ گوشه امنی نداشت
چون نگه خود را همان در چشم خود دزدید و رفت
شوخی عرض نمود اینجا خیالی بیش نیست
صورت ما هم به چشم بسته باید دید و رفت
تا بهارت از خزان پر بی تأمل نگذرد
هر قدم می بایدت چون رنگ برگردید و رفت
چشم عبرت هر که بر اوراق روز و شب گشود
همچو بیدل معنی بیحاصلی فهمید و رفت
به حیرتم چه فسون داشت بزم نیرنگت
زدم به دامن خود دست و یافتم چنگت
دماغ زمزمه بی نیازی ات نازم
که تا دمید براهنگ ما زد اهنگت
نقاب بر نزدن هم قیامت ارایی ست
فتاده در همه افاق اتش سنگت
به غیر چاک گریبان گلی نرست اینجا
درین چمن چه جنون کرد شوخی رنگت
چه ممکن است جهان را ز فتنه اسودن
فتاده بر صف برگشته مژه جنگت
حیا نبود کفیل برون خرامی ناز
دل گرفته ما کرد اینقدر ننگت
براین ترانه که ما رنگ نوبهار توایم
رسیده ایم به گلهای تهمت ننگت
جهان وهم چه مقدار منفعل تک وپوست
که جستجوکند انگه به عالم بنگت
علاج دوری غفلت به جهد ناید راست
نشسته ایم به منزل هزار فرسنگت
نه دیده قابل دیدن نه لب حریف بیان
نگ ه ما متحیر زبان ما دنگت
کراست زهره جهدی که دامنت گیرد
چودست ما همه شلت چوپای ما لنگت
زبان اینه، پرداز می دهم بیدل
بهارکرد مرا پرفشانی رنگت
که شود به وادی مدعا بلد تسلی منزلت
که نبست طاقت هرزه دوقدمی برابله محملت
نه تکلف تک و تاز کن نه تلاش دور و دراز کن
ز گشاد یک مژه ناز کن به هزار عقده مشکلت
تو کم از غبار سحر نه ای به تردد ان همه نم مکش
که گذشته ای ز جهات اگر عرق جبین نکند گلت
به کتاب دانش این و ان مکن انقدر سبقت روان
که دمد زپشت و ر خ ورق خط شبهه حق و باطلت
ز سواد کارگه صور به غبار نقب گمان مبر
تو به شرط ان که کنی نظر همه عینک امده حایلت
قدمت به کنج ادب شکن در ناز خیره سری مزن
ستم است جرأت ما و من چو نفس کند به در از دلت
چوشکست کشتی ات از قضا به محیط گم شو و برمیا
که مباد غیرت سوختن فکند چوتخته به ساحلت
زحریر و اطلس کروفر به قبا رجوع هوس مبر
که به خویش تا فکنی نظر ز دو سوست زخم حمایلت
اگر اهل جود وکرامتی بگشاکفی به شکفتنی
که سحر طواف چمن کند ز تبسم لب سایلت
همه جا جمال تو جلوه گر همه سو مثال تو در نظر
به تأملی مژه بازکن که نسازد اینه غافلت
ادبم کجا مژه واکند که حق تحیّر ادا کند
دو جهان گرفته هجوم دل ز نگاه اینه مایلت
ز شکوه برق غرور تو که شود حریف حضور تو
همه جا نگاه ضعیف ما مژه می کشد به مقابلت
به تسلی دل چاک ما که رسد ز بعد هلاک ما
که شکسته برسر خاک ما پری ازتپیدن بسملت
به جهان شهرت علم و فن اگر این بود اثر سخن
نرسد خروش قیامتی به صریر خامه بیدلت
ای ظفر شیفته همت نصرت فالت
چمن فتح تبسمکده اقبالت
ایت فضا و سخاشان تو را اینه دار
نص تحقیق وفا ترجمه اقوالت
در مقامی که شکوهت فشرد پای ثبات
کوه بازد کمر از سایه استقلالت
روح اعدا همه گر همسر سیمرغ شود
نیست جز صعوه شاهین قضا چنگالت
سرگردن شکنان دوخته نقش قدم
تاج شاهان غیور ابله پامالت
صورت هیچکس انجا به مقابل نرسد
برهرایینه که غیرت فکند تمثالت
عمرها شدکه به تفهیم شرف می نازد
سال و ماه همه در سایه ماه و سالت
گر همه عقده دل بود نگاه توگشود
حق نیفکند سر وکار به هیچ اشکالت
نور ذاتی، دلت اندوه کدورت نکند
امر حقی، به تغیر نگراید حالت
یارب از ملک اجابت به دعای بیدل
کند اقبال ازل تا ابد استقبالت
زهی مخموری عالم گلی از حسرت جامت
زبان ها تا نگین ساغرکش خمیازه ی نامت
که می داند حریف ساغر وصلت که خواهد شد
که ما پیمانه پرگردیم از سر جوش پیغامت
به توفانخانه ی خورشید وصلت ره نمییابد
ز هستی تا گسستن نیست، نتوان بست احرامت
کنون کز پرده رنگم به چندین جلوه عریانی
چه مقدار ان قبای ناز تنگ امد بر اندامت
به چشم کم که می بیند سیه روزان الفت را
به صد خورشید می نازد سحر پرورده ی شامت
نگه را خانه ی چشم است زنجیر گرفتاری
نمی باشد برون پرواز ما از حلقه دامت
گلاب از موج تلخی در کنار ناز می غلتد
سخن را زیب دیگر می دهد انداز دشنامت
به توفان بهار نوخطیها غوطه زد اخر
جهان سایه سرو تو تا پشت لب بامت
به فکر چاره سودای ما یارب که پردازد
دو عالم یک جنونزارست از شور دو بادامت
نه ازکیفیت اگاهی ست این وعظت، ای زاهد
همان تعلیم بی مغزی ست فریاد لب جامت
نفس را دام راحت خلوت ایینه می باشد
نگردی غافل از دل ای که مطلوب است ارامت
مزاج هرزه تازت انقدر وحشی ست ای غافل
که از وحشت رمی گر خود همان وحشت کند رامت
خزانی کرد چرخ پخته کار اجزای رنگت را
هنوز امید سرسبزی ست در اندیشه خامت
چه می پیچی ز روی جهل بر طول امل بیدل
که مو هو م است چو ن تار نظر اغاز و انجامت
امدم تا صد چمن بر جلوه نازان بینمت
نشئه، در، سر می به ساغر، گل به دامان بینمت
همچو دل عمری در اغوش خیالت داشتم
این زمان همچون نگه درچشم حیران بینمت
گرد دامانت به مژگان نیاز افشانده ام
بی کسوف اکنون همان خورشید تابان بینمت
ای مسیحا نشئه رنج دو عالم احتیاج
برنگه ظلم است اگرمحتاج درمان بینمت
دیده خمیازه سنجی چون قدح اورده ام
تا به رنگ موج صهبا مست جولان بینمت
عالمی ازنقش پایت چشم روشن می کند
اندکی پیش ای تا من هم خرامان بینمت
حق ذات تست سعی دستگیریهای خلق
تا ابد یارب عصای ناتوانان بینمت
عرض تعداد مراتب خجلت شوق رساست
انچه دل ممنون دیدنها شود ان بینمت
غنچگیهایت نصیب دیده بیدل مباد
چشم ان دارم که تا بینم گلستان بینمت
باز با طرزتکلف اشنا می بینمت
جام در دست ز عرقهای حیا می بینمت
سرمه درکار زبان کردی ز مژگان شرم دار
چند روزی شدکه من پر بیصدا می بینمت
اینقدر دام تأمل خاکساریهای کیست
بیشتر میل نگه درپیش پا می بینمت
خون مشتاقان قدح پیمای نومیدی مباد
گردشی در ساغررنگ حنا می بینمت
همچو مژگان طور نازت یک قلم برگشته است
بی بلایی نیستی هرچند وامی بینمت
اشکها را بر سر مژگان چه فرصت چیدن است
یک نفس بنشین دمی دیگرکجا می بینمت
شمع را بی شعله سامان نظر پیداست چیست
کور می گردم دمی کز خود جدا می بینمت
رفته ام از خویش و حسرت دیده بان بیخودیست
هرکجا باشم همان رو بر قفا می بینمت
بیدل اشغال خطا را مایه دانش مگیر
صرف لغزش چون قلم سرتا به پا می بینمت
ای پر فشان چون بوی گل بیرنگی از پیراهنت
عنقا شوم تاگرد من یابد سراغ دامنت
با صد حدوث کیف وکم از مزرع ناز قدم
یک ریشه برشوخی نزد تخم دو عالم خرمنت
تنزیه صد شبنم حیاپرورده تشبیه تو
جان صد عرق اب بقاگل کرده لطف تنت
تجدید ناز اشفته رنگ لباس ارایی ات
بی پردگی دیوانه طرح نقاب افکندنت
در وادی شوق یقین صد طور موسی افرین
خاکستر پروانه ای محو چراغ ایمنت
در نوبهار لم یزل جوشیده از باغ ازل
نه اسمان گل در بغل یک برگ سبزگلشنت
دل را به حیرت کرد خون بر عقل زد برق جنون
شور دوعالم کاف و نون یک لب به حرف اوردنت
هرجا برون جوشیده ای خودرابه خود پوشیده ای
در نور شمعت مضمحل فانوسی پیراهنت
جوش محیط کبریا برقطره زد ایینه ها
ما را به ما کرد اشنا هنگامه ما و مَنَت
نی عشق دانم نی هوس شوق توام سرمایه بس
ای صبح یک عالم نفس اندیشه دل مسکنت
حسن حقیقت روبروسعی فضول ایینه جو
بیدل چه پردازد بگو ای یافتن ناجستنت
جهان در سرمه خوابید از خیال چشم فتانت
چه سنگ بود یارب سایه دیوار مژگانت
تحیر بر سراپای تو واکرده ست اغوشی
که چون طاووس نتوان دید بیرون گلستانت
کدورت تا نچیند جوهر شمشیر استغنا
به جای خون عرق می ریزد از زخم شهیدانت
بهارت را فسون اختراعی بود مستوری
قبای ناز چون گل کرد پیش از رنگ عریانت
مگر پشت لبی خواهد تبسم سبزکرد امشب
قیامت بر جگر می خندد ازگرد نمکدانت
به شوخیهای استغنا نگه واری تغافل زن
سرشکم لغزشی دارد نیاز طرز مستانت
سواد ناز روشن کرد حسن از سعی تعمیرم
سفالی یافت درگل کردن این خاک ریحانت
چه نیرنگ است سامان تماشاخانه هستی
مژه بر خویش واکردم جهانی گشت حیرانت
شکست دل به ان شوخی ز هم پاشید اجزایم
که گل کرد از غبارم گرده تصویر پیمانت
به رنگی گل نکردم کز حجابت برنیاوردم
مصور داشت در نقشم کشیدنهای دامانت
حریف معنی تحقیق اسان کس نشد بیدل
چوتار سبحه چندین نقب می خواهدگریبانت
زهی هنگامه امکان، جنون ساز غریبانت
زمین و اسمان یک چاک دامن تا گریبانت
کتاب معرفت سطری ز درس فهم مجهولت
دو عالم اگهی تعبیری از خواب پریشانت
کدامین راه و کو منزل، کجا می تازی ای غافل
به فکر دشت و در مُردی و در جیب است میدانت
به انداز تغافل تا به کی خواهی جنون کردن
غبار انگیخت از عالم به پای خفته جولانت
به پیش پا نمی بینی چه افسون است تحقیقت
زبان خود نمی فهمی چه نیرنگ است عرفانت
نه غیری خوانده افسونت نه لیلی کرده مجنونت
همان شوق تو مفتونت همان چشم تو حیرانت
پی تحقیق گردی می کنی از دور و بیتابی
ندانم اینقدر بر خود که افشانده ست دامانت
شهادت تا رموز غیب پر بی پرده بود اینجا
اگر می گشتی اگاه از گشاد و بست مژگانت
جهانی نقش بستی لیک ننمود ی به کس بیدل
به این حیرت چه مکتوبی که نتوان خواند عنوانت
نسزد به وضع فسردگی ز بهار دل مژه بستنت
که گداخت جوهر رنگ و بو به فشار غنچه نشستنت
مکش ای حباب بقا هوس، الم ستمگری نفس
چقدر گره به دل افکند خم و پیچ رشته گسستنت
به تکلف قدح هوس سر وبرگ حوصله باختی
نرسیده نشئه همتی ز ترنگ ذوق شکستنت
چه نمود فرصت بیش وکم که رمیدی از چمن عدم
ننشست رنگ تاملی چوشراربرزخ جستنت
تو نوای محفل غیرتی ز چه روفسرده غفلتی
نفسی که زخمه به تار زد که نبود اشاره رستنت
همه دم ز قلزم کبریا تب شوق می زند این صلا
که فریب موج گهر مخور ز دو روزه ابله بستنت
چه وفاست بیدل سخت جان که دم جد ایی دوستان
جگر ستمزده خون شود ز حیای سینه نخستنت
بهار ایینه رنگی که باشد صرف ایینت
شکفتن فرش گلزاری که بوسد پای رنگینت
عرق ساز حیا از جبهه ات ناز دگر دارد
به شبنم داده خورشیدی گهرپرداز پروینت
خجالت در مزاج بوی گل می پرورد شبنم
به ان طرزسخن یعنی نسیم برگ نسرینت
چه امکان است همسنگ ترازوی توگردیدن
مگرکوه وقار ایینه پردازد ز تمکینت
نمی چیند به یک دریا عرق جزشرم همواری
تبسمهای موج گوهر از ابروی پرچینت
تحیر صید مژگان هم بهشتی در نظر دارد
به زیر بال طاووس است دل در چنگ شاهینت
وفا سر بر خط عهدت کرم فرمانبر جهدت
ترحم بنده کیشت، مروت امت دینت
زیارتگاه یکتایی ست الفت خانه دلها
نگردد غافل از ایینه یارب چشم حق بینت
به منع حسرت بیدل که دارد ناز خودکامی
شکر هم می خورد اب از تبسمهای شیرینت
بیا ای جام و مینای طرب نقش کف پایت
خرام موج می مخمور طرز امدن هایت
نفس در سینه، نکهت اشیان خلد توصیفت
نگه در دیده شبنم پرور باغ تماشایت
شکوه جلوه ات جز در فضای دل نمی گنجد
جهان پرگردد از ایینه تا خالی شود جایت
پر اسان است اگر توفیق بخشد نور بی تابی
تماشای بهشت از گوشه چشم تمنایت
توان در موج ساغر غوطه زد از نقش پیشانی
به مستی گر دهد فرمان نگاه نشئه پیمایت
فروغ شمع هم مشکل تواند رنگ گرداندن
در ان محفل که منع دور ساغر باشد ایمایت
مروت صرف ایجادت کرم فیض خدا دادت
ادب تعمیر بنیادت حیا اثار سیمایت
نظراندیشی وهمم به داغ غیر می سوزد
دلی ایینه سازم کز تو ریزم رنگ همتایت
هواخوه تو اکسیر سعادت در بغل دارد
نفس بودم سحر گل کردم از فیض دعاهایت
تهی از سجده شوقت سر مویی نمی یابم
سراپا در جبین می غلتم از یاد سراپایت
اثر محو دعای بیدل است امید ان دارد
که بالد دین و دنیا در پناه دین و دنیایت
همه کس کشیده محمل به جناب کبریایت
من و خجلت سجودی که نریخت گل به پایت
نه به خاک دربسودم نه به سنگش ازمودم
به کجا برم سری راکه نکرده ام فدایت
نشود خمار شبنم می جام انفعالم
چو سحر چه مغز چیند سر خالی از هوایت
طرب بهار امکان به چه حسرتم فریبد
به بر خیال دارم گل رنگی از قبایت
هوس دماغ شاهی چه خیال دارد اینجا
به فلک فرو نیاید سرکاسه گدایت
به بهار نکته سازم ز بهشت بی نیازم
چمن افرین نازم به تصور لقایت
نتوان کشید دامن ز غبار مستمندان
بخرام و نازها کن سر ما و نقش پایت
نفس از تو صبح خرمن نگه از تو گل به دامن
تویی انکه در بر من تهی از من است جایت
ز وصال بی حضورم به پیام ناصبورم
چقدر ز خویش دورم که به من رسد صدایت
نفس هوس خیالان به هزار نغمه صرف است
سر دردسر ندارم من بیدل و دعایت
زهی چمن سا، ز صبح فطرت، تبسم لعل مهرجویت
ز بوی گل تا نوای بلبل، فدای تمهید گفتگویت
سحر نسیمی درامد از در، پیام گلزار وصل در بر
چو رنگ رفتم زخویش دیگر، چه رنگ باشد نثار بویت
هوایی مشق انتظارم، ز خاک گشن چه باک دارم
هنوز دارد خط غبارم، شکسته کلک ارزویت
به جستجو هر طرف شتابم، همان جنون دارد اضطرابم
به زبر پایت مگر بیابم، دلی که گم کرده ام به کویت
ز گلشنت ریشه ای نخندد، که چرخش افسردگی پسندد
چو ماه نو نقش جام بندد لبی که تر شد به اب جویت
به عشق نالد دل هوس هم، ببالد از شعله خار و خس هم
رساست سررشته نفس هم، به قدر افسون جستجویت
به این ضعیفی که بار دردم، شکسته در طبع رنگ زردم
به گرد نقاش شوق گردم، که می کشد حسرتم به سویت
ز سجده خجلت اور من، چه ناز خرمن کند سر من
که خواهد از جبهه تر من چو گل عرق کرد خاک کویت
اگر بهارم توابیاری، وگر خزانم تو شعله کاری
ز حیرت من خبرنداری، بیارم ایینه روبرویت
کجاست مضمون اعتباری، که بیدل انشاکند نثاری
بضاعتم پیکر نزاری، بیفکنم پیش تار مویت
کار به نقش پا رساند جهد سر هواییت
شمع صفت به داغ برد اینه خودنماییت
دل به غبار وهم و وظن رفت زشغل ما و من
اینه ها به باد داد زنگ نفس زداییت
فقر نداشت این قدر رنج خیال پا و سر
خانه کفشدوز کرد فکر برهنه پاییت
اینه داری خیال شخص تو را مثال کرد
خاک چه ره به سر فشاند خاک به سر جداییت
هیأت چرخ دیده ای محرم احتیاج باش
کاسه بلند چیده است دستگه گداییت
از نفس هواپرست رنگ غنای دل شکست
بر سر اشیان فتاد افت پرگشاییت
گربه فلک روی که نیست بند هواگسیختن
همچو سحر گرفته اند در قفس رهاییت
دامن خود به دست گیر شکر حقوق عجز کن
قاصد رمز مدعاست خجلت نارساییت
سجده فسون قدرت است پایه همت بلند
ربط زمین و اسمان داده به هم دوتاییت
خشک و تر بهار رنگ سر به ره امید ماند
لیک به فرق گل فکند سایه کف حناییت
چشم تأمل حباب، تا کف و موج وارسید
با همه ام دچارکرد یک نگه اشناییت
بیدل اگر نه شرم عشق، لب گزد از جنون تو
تا به سپهر می رسد چاک سحر قباییت
ره مقصدی که گم است و بس به خیال می سپری عبث
توبه هیچ شعبه نمی رسی چه نشسته می گذری عبث
ز فسانه سازی این وانگه رسد به معنی بی نشان
نشکسته بال و پر بیان به هوای او نپری عبث
چمن صفا و کدورتی می جام معنی و صورتی
همه ای ولی به خیال خود که تویی همین قدری عبث
ز زبان شمع حیا لگن سخنی ست عِبرت انجمن
که درین ستمکده خارپا نکشیده گل به سری عبث
هوس جهان تعلقی سر و برگ حرص و تملقی
چو یقین زند در امتحان به غرور پی سپری عبث
نگهت به خود چو فرارسد به حقیقت همه وارسد
دل شیشه گر به فضا رسد نتپد به وهم پری عبث
چو هوا ز کسوت شبنمی نه شکسته ا ی نه فراهمی
چقدر ستمکش مبهمی که جبین نه ای و تری عبث
نه حقیقت تو یقین نشان نه مجازت اینه گمان
چه تشخصی چه تعینی که خودی غلط دگری عبث
به هوا مکش چو سحر علم به حیا فسون هوس مدم
عدمی عدم عدمی عدم ز عدم چه پرده دری عبث
خجلم زننگ حقیقتت که چو حرف بیدل بی زبان
به نظر نه ای و به گوشها ز فسانه دربه دری عبث
بی مغزی و داری به من سوخته جان بحث
ای پنبه مکن هرزه به اتش نفسان بحث
از یک نفس است این همه شور من و مایت
بریک رگ گردن چقدر چیده دکان بحث
با چرخ دلیری بود اسباب ندامت
ای دیده وران صرفه ندارد به دخان بحث
در ترک تامل الم شور و شری نیست
بلبل ننماید به چمن فصل خزان بحث
از مدرسه دم نازده بگریز وگزنه
برخاست ر گ گردن و امد به میان بحث
در نسخه مرگ است گر انصاف توان یافت
تا علم فنا نیست همان بحث و همان بحث
از عاجزی من جگر خصم کباب است
با اب کند اتش سوزنده چسان بحث
زبر و بم این انجمن افاق خروش است
هر دم زدن اینجا دم تیغ است و فسان بحث
با سنگ جنون می کند انداز شرارم
عمری ست که دارد به نگه خواب گران بحث
در معرکه هوش که خون باد بساطش
تا رنگ نگردید نگرداند عنان بحث
گر درس خموشی سبق حال تو باشد
بیدل نرسد برتو ز ابنای زمان بحث
خواری ست بهر کج منش از راست روان بحث
بر خاک فتد تیر چو گیرد به کمان بحث
گویایی ایینه بس است از لب حیرت
حیف است شود جوهر روشن گهران بحث
تمکین چقدر خفت دل می کشد اینجا
کز حرف بد و نیک کند کوه گران بحث
با تیشه چرا چیره شود نخل برومند
با خم شده قامت مکن ای تازه جوان بحث
ماتمکده علم شمر مدرسه کانجاست
انصاف به خون غوطه زن و نوحه کنان بحث
گر بیخردی ساز کند هرزه زبانی
بگذارکه چون شعله بمیرد به همان بحث
ان کیست که گردد طرف مولوی امروز
یک تیغ زبان دارد و صد نوک سنان بحث
از جوش غبار من و ما عرصه امکان
بحری ست که چیده ست کران تا به کران بحث
دل شکوهُ ان حلقه گیسو نپسندد
هرچندکند اینه با اینه دان بحث
با خصم دل تیغ بود حجت مردان
زن شوهر مردی که کند همچو زنان بحث
بیدار شد از ناله من غفلت انصاف
گرداند به حیرت ورق خواب گران بحث
جمعیت گوهر نکشد زحمت امواج
بیدل به خموشان نکنند اهل زبان بحث
تأمل عارفان چه دارد به کارگاه جهان حادث
نوای ساز قدم شنیدن ز زخمه های زبان حادث
شکست و بستی که موج دارد کسی چه مقدار واشمارد
به یک وتیره است تا قیامت حساب سود و زیان حادث
ز فکر سودای پوچ هستی به شرم باید تنید و پا زد
به دستگاه چه جنس نازد سقط فروش دکان حادث
ازبن بساط خیال رونق نقاب رمز ظهور کن شق 
خزان ندارد بهار مطلق بهار دارد خزان حادث
فسانه ای ناتمام دارد حقیقت عالم تعین
تو درخور فرصتی که داری تمام کن داستان حادث
کسی در ین دشت بی سر و پا برون منزل نمی خرامد
به خط پرگار جاده دارد تردد کاروان حادث
غم و طرب نعمت است اما نصیب لذت که راست اینجا
تجدد الوان ناز دارد نیاز مهمان خوان حادث
اگرشکستیم وگر سلامت که دارد اندیشه ندامت
بر اوستاد قدم فتاده است رنج میناگران حادث
رموز فطرت بر این سخن کرد ختم صد معنی و عبارت
که اشکار و نهان ندارد جز اشکار و نهان حادث
به پستی اعتبار بیدل عبث فسردی و خاک گشتی
نمی توان کرد بیش از اینها زمینی و اسمان حادث
نتوان برد زاینه ما رنگ حدوث
شیشه ای داشت قدم امده بر سنگ حدوث
نیست تمهید خزان در چمن دهر امروز
بر قدیم است زهم ریختن رنگ حدوث
سیر بال و پر اوهام بهشت است اینجا
همه طاووس خیالیم ز نیرنگ حدوث
بحر و اسودگی امواج و تپش فرسایی
اینک ایینه صلح قدم و جنگ حدوث
دیر و ناقوس نوا، کعبه و لبیک صدا
رشته بسته است نفس این همه بر چنگ حدوث
می سزد هر نفسم پای نفس بوسیدن
کز ادبگاه قدم می رسد این لنگ حدوث
صبح تا دم زند از خویش برون می اید
به دریدن نرسد پیرهن تنگ حدوث
دو جهان جلوه ز اغوش تخیل جوشید
چقدر اینه دارد اثر بنگ حدوث
عذر بی حاصلی ما عرقی می خواهد
تا خجالت نکشی اب شو از ننگ حدوث
غیب غیب است شهادت چه خیال است اینجا
بیدل از ساز قدم نشنوی اهنگ حدوث
تا ز پیدایی به گوشم خواند افسون احتیاج
روز اول چون دلم خواباند در خون احتیاج
نغمه قانون این محفل صلای جودکیست
عالمی را از عدم اورد بیرون احتیاج
حسن و عشقی نیست جز اقبال و ادبار ظهور
لیلی این بزم استغناست، مجنون احتیاج
تا نشد خاکستر از اتش سیاهی گم نشد
تیره بختیها مرا هم کرد صابون احتیاج
صید نیرنگ توهم را چه هستی کوعدم
پیش ازین خونم غنا می خورد اکنون احتیاج
درخور جا هست ابرام فضولیهای طبع
سیم و زر چون بیش شد می گردد افزون ا حتیاج
با لئیمان گر چنین حرص گدا طبعت خوش است
بایدت زیر زمین بردن به قارون احتیاج
گر لب از اظهار بندی اشک مژگان می درد
تا کجا باید نهفت این ناله مضمون احتیاج
صبح این ویرانه با ان بی تعلق زیستن
می برد از یک نفس هستی به گردون احتیاج 
عرض مطلب نرمی گفتار انشا می کند
حرف ناموزون ما راکرد موزون احتیاج
همچو اهل قبر بیدل بی نفس باشی خوش است
تا نبندد رشته ات بر سازگردون احتیاج
در لاف حلقه ر با مزن به ترانه های بیان کج
که مباد خنده نما شود لب دعویت ز زبان کج
ز غرور دعوی سروری به فلک می رسدت سری
سر تیغ اگر به درا وری که خم است پیش فسان کج
ز غبار جاده ی معصیت نشدیم محرم عافیت
به کجاست منزل غافلی که فتد به راه روان کج
دل و دست باخته طاقتم سر وپای گمشده همتم
قلم شکسته کجا برد رقم عرق به بنان کج
ستم است بر خط مسطر از خم و پیج لغزش خامه ات
ره راست متهم کجی نکنی ز سعی عنان کج
به صلاح طینت منقلب نشوی زیان زده هوس
که چو جنسهای دگر کسی نخرد کجی ز دکان کج
سر خوان نعمت عافیت نمکی است حرف ملایمش
تو اگر از این مزه غافلی غم لقمه خور به دهان کج
خلل طبیعت راستان نشود کشاکش اسمان
ز خدنگ جوهر راستی نبرد تلاش کمان کج
من بیدل از طرق ادب نگزیده ام ره دامنی
که ز لغزش ابله زا شود قدم یقین به گمان کج
عمری ست سرشکی نزد از دیده تر موج
این بحر نهان کرد در اغوش گهر موج
تحریک نفس افت دل های خموش است
بر کشتی ما اره بود جنبش هر موج
دانا ثمر حادثه را سهل نگیرد
در دیده دریاست همان تار نظر موج
سرمایه لاف من و ما گرد شکستی ست
جز عجز ندارد پر پرواز دگر موج
پیداست که در وصل هم اسودگیی نیست
بیهوده به دریا نزند دست به سر موج
بر باد فناگیر چه افاق و چه اشیا
گر محرم دریا شده باشی منگر موج
اگاه قدم میل حدوثش چه خیال است
گر محرم دریا شده باشی منگر موج
ما را تپش دل نرسانید به جایی
پیداست که یک قطره زند تا چقدر موج
تا بر سر خاکستر هستی ننشینم
چون شمع نی ام ایمن از این اشک شرر موج
مشکل که نفس با دل مایوس نلرزد
دارد ز حباب اینه در پیش نظر موج
بیدل دم اظهار حیاپیشه خموشی ست
از خشک لبی چاره ندارد به گهر موج
عمری ست که در حسرت ان لعل گهر موج
دل می زندم بر مژه از خون جگر موج
گر شوخی زلفت فکند سایه به دریا
از اب روان دسته کند سنبل تر موج
د ر حسرت ان طره شبگون عجبی نیست
کز چاک دلی شانه زند فیض سحر موج
انجا که کند جلوه ات ایجاد تحیر
در جوهرایینه زند سعی نظر موج
مشکل که برد ره به دلت ناله عاشق
در طبع گهر ربشه دواند چقدر موج
بی مطلبی ایینه ارام نفسهاست
دارد ز صفا جامه احرام گهر موج
مطرب نفست زمزمه لعل که دارد
در ناله نی می زند امروز شکر موج
وحشت مده از دست به افسانه راحت
زین بحر کسی صرفه نبرده ست مگر موج
افت هوس غیری و غافل که در این بحر
بر زورق اسایش خویش است خطر موج
از خلوت دل شوخی اوهام برون نیست
در بحر شکسته ست پر و بال سفر موج
فریاد که جز حسرت ازین ورطه نبردیم
تا چند زند دامن دریا به کمر موج
بید ل کرم از طینت ممسک نتوان خواست
چون بحر به ساحل نتراود زگهر موج
به عبرت اب شو ای غافل از خمیدن موج
که خودسری چقدر گشته بار گردن موج
درین محیط که دارد اقامت ارایی
کشیده است هجوم شکست دامن موج
عنان زچنگ هوس واستان که بررخ بحر
هواست باعث شمشیر برکشیدن موج
به عجز ساز و طرب کن که در محیط نیاز
شکستگی ست لباس حریر بر تن موج
غبار شکوه ز روشندلان نمی جوشد
در اب چشمه ایینه نیست شیون موج
نکرد الفت مژگان علاج وحشت اشک
به مشت خس که تواند گرفت دامن موج
سراغ عمر زگرد رم نفس کردیم
محیط بود تحیر عنان رفتن موج
مرا به فکر لبت کرد غنچه گرداب
نفس نفس به لب بحر بوسه دادن موج
ز بیقراری ما فارغ است خاطر یار
دل گهر چه خبر دارد از تپیدن موج
به بحر عشق که را تاب گردن افرازیست
همین شکستگیی هست پیش بردن موج
ز بیدلان مشو ایمن که تیر اه حباب
به یک نفس گذرد از هزار جوشن موج
توان به ضبط نفس معنی دل انشاکرد
حباب شیشه نهفته ست در شکستن موج
چو گوهر از دم تسدم کن سپر بیدل
درتن محیط که تیغ است سرکشیدن موج
مباد چشمه شوق مرا فسردن موج
چو اشک عرض گهر دیده ام به دامن موج
جهان ز وحشت من رنگ امن می بازد
محیط بسمل یأس است ازتپیدن موج
ادب ز طینت سرکش مجو به اسانی
خمیده است به چندین شکست گردن موج
گشاد کار گهر سخت مشکل است اینجا
بریده می دمد از چنگ بحر ناخن موج
ز خویش رفته ای اندیشه کناری هست
بغل گشاده ز دریا برون دمیدن موج
فسادها به تحمل صلاح می گردد
سپر ز تیغ کشیده ست ارمیدن موج
زبان به کام کشیدن فسون عزت داشت
دمیده قطره ما گوهر از شکستن موج
چو عجز دست به سررشته هوس زده ایم
شنیده ایم شکن پرور است دامن موج
نفس مسوز به ضبط عنان وحشت عمر
نیاز برق ز خود رفتنی ست خرمن موج
دماغ سیر محیط من اب شد یارب
خط شکسته دمد از بیاض گردن موج
خموش بیدل اگر راحت ارزو داری
که هست کم نفسی مانع تپیدن موج
از بس که خورده ام به خم زلف یار پیچ
طومار ناله ام همه جا رفته مارپیچ
زال فلک طلسم امل خیز هستی ام
بسته است چون کلاوه به چندین هزار پیچ
ای غافل از خجالت صیادی هوس
رو عنکبوت وار هوا را به تار پیچ
پیش ازتو ذوق جانکنیی داشت کوهکن
چندی تو هم چو ناله درین کوهسار پیچ
امید در قلمرو بیحاصلی رساست
از هر چه هست بگسل و در انتظار پیچ
رنج جهان به همت مردانه راحت است
گر بار می کشی کمرت استوار پیچ
بر یک جهان امل دم پیری چه می تنی
دستار صبح به که بود اختصار پیچ
افسرده گیر شعله موهومی نفس
دود دلی که نیست به شمع مزار پیچ
موجی که صرف کار گهر گشت گوهر است
سرتا به پای خود به سراپای یار پیچ
صد خواب ناز تشنه ضبط حواس توست
بر خویش غنچه گرد و لحاف بهار پیچ
بیدل مباش منفعل جهد نارسا
این یک نفس عنان ز ره اختیار پیچ
جان هیچ و جسد هیچ و نفس هیچ و بقا هیچ
ای هستی تو ننگ عدم تا به کجا هیچ
دیدی عدم هستی و چیدی الم دهر
با این همه عبرت ندمید از تو حیا هیچ
مستقبل اوهام چه مقدار جنون داشت
رفتیم و نکردیم نگاهی به قفا هیچ
ایینه امکان هوس اباد خیال ست
تمثال جنون گر نکند زنگ و صفا هیچ
زنهار حذر کن ز فسونکاری اقبال
جز بستن دستت نگشاید ز حنا هیچ
خلقی ست نمودار درین عرصه موهوم
مردی و زنی باخته چون خواجه سرا هیچ
بر زله این مایده هرچند تنیدیم
جز حرص نچیدیم چو کشکول گدا هیچ
تا چند کند چاره عریانی ما را
گردون که ندارد به جز این کهنه ردا هیچ
منزل عدم و جاده نفس ما همه رهرو
رنج عبثی می کشد این قافله با هیچ
بیدل اگر این است سر و برگ کمالت
تحقیق معانی غلط و فکر رسا هیچ
عنقا سر و برگیم مپرس از فقرا هیچ
عالم همه افسانه ما دارد و ما هیچ
زیر و بم وهم است چه گفتن چه شنیدن
توفان صداییم در این ساز و صدا هیچ
سرتاسر افاق یک اغوش عدم داشت
جز هیچ نگنجید دراین تنگ فضا هیچ
زین کسوت عبرت که معمای حباب است
اخرنگشودیم بجزبند قبا هیچ
دی قطره من در طلب بحر جنون کرد
گفتند بر این مایه برو پوچ و بیا هیچ
ما را چه خیال است به ان جلوه رسیدن
اوهستی و ما نیستی او جمله وما هیچ
یارب به چه سرمایه کشم دامن نازش
دستم که ندارد به صد امید دعا هیچ
چون صفر نه با نقطه ام ایماست نه با خط
ناموس حساب عدمم در همه جا هیچ
موهومی من چون دهنش نام ندارد
گر ازتو بپرسند بگو نام خدا هیچ
ابم ز خجالت چه غرور و چه تعین
بیدل مطلب جز عرق از شخص حیا هیچ
ماییم و خاک و وعده گه انتظار و هیچ
تا فرصتی نمانده شود اشکار و هیچ
خمیازه ساغریم در این انجمن چو صبح
عمری ست می کشیم و بال و خمار و هیچ
ایینه دار فرصت نظاره ای که نیست
بوده ست چون شرر به عدم یک دچار و هیچ
عالم تأملی ست ز رمز دهان یار
پنهان وگفتگوی عدم اشکار و هیچ
هنگامه نشاط مکرر که دیده است
بلبل تو ناله کن به امید بهار و هیچ
دیگر صدای تیشه فرهاد برنخاست
این کوهسار داشت همان یک شرار و هیچ
ای صفر اعتبار خیال جهان پوچ
شرمی ز خود شماری چندین هزار و هیچ
چندین غرور پیشکش امتحان تست
گر مردی احتراز نما اختیار و هیچ
گفتم چو شمع سوختنم را علاج چیست
دل گفت داغ یاس غنیمت شمار و هیچ
باید کشید یک دو دم از شاهد هوس
چون احتلام خجلت بوس وکنار و هیچ
بیدل نیاز و ناز جهان غنا و فقر
دارد همین قدر که تو داری به کار و هیچ
انجم چو تکمه ریخت ز بند نقاب صبح
چندین خمار رنگ شکست از شراب صبح
از زخم ما و لمعه تیغ تو دیدنی ست
خمیازه کاری لب مخمور و اب صبح
غیر، ازخیال تیغ تو گردن به جیب دوخت
بی مغز را چوکوه گران است خواب صبح
از چاک دل رهی به خیال تو برده ایم
جز افتاب چهره ندارد نقاب صبح
از چشم نوخطان به حیا می دمد نگاه
گرمی نجوشد انقدر از افتاب صبح
جمعیت حواس به پیری طمع مدار
شیرازه نفس چه کند با کتاب صبح
رفتیم و هیچ جا نرسیدیم وای عمر
گم شد به شبنم عرق اخر شتاب صبح
چون سایه ام سیاهی دل داغ کرده است
شبهاگذشت و من نگشودم نقاب صبح
هستی است بار خاطر از خویش رفتنم
صد کوه بسته ام ز نفس در رکاب صبح
بیداری ام به خواب دگر ناز می کند
پاشیده اند بر رخ شمعم گلاب صبح
در عرض هستی ام عرق شرم خون گریست
شبنم تری کشید زموج سراب صبح
بیدل ز سیر گلشن امکان گذشته ایم
یک خنده بیش نیست گل انتخاب صبح
بی پرده است جلوه ز طرف نقاب صبح
تاکی روی چو دیده ای انجم به خواب صبح
اهل صفا ز زخم گل فیض چیده اند
بیرون چاک سینه مدن فتح باب صبح
پیری رسید مغفرت اماده شو که نیست
غیر از کف دعا ورقی در کتاب صبح
از وحشت نفس نتوان جز غبار چید
رنگ شکسته تو بس است انتخاب صبح
جرم جوان به پیر ببخشند روز حشر
سپند نامه سیه شب به اب صبح
این دشت یک قلم ز غبار نفس پُر است
حسرت کشیده است به هر سو طناب صبح
با چشم خشک چشم زفیض سحرمدار
اشک است روغنی که دهد شیر ناب صبح
نتوان گره زدن به سر رشته نفس
پیداست رنگ این مثل از پیچ و تاب صبح
کامی که داری از نفس واپسین طلب
فرصت درنگ بسته به دوش شتاب صبح
حاصل ز عمر یکدم اگاهی است و بس
چون پنبه شد زگوش نماند حجاب صبح
کو مشتری که جنس خروشی براوریم
داریم از قماش نفس جمله باب صبح
تا بویی از قلمرو تحقیق واکشیم
بیدل دوانده ایم نفس در رکاب صبح
از کواکب گل فشاند چرخ در دامان صبح
افتاب ایینه کارد در ره جولان صبح
باطن پیران فروغ اباد چندین اگهی ست
فیض دارد گوهری ازگنج بی پایان صبح
نور صاحب رونق ازگردکساد ظلمت است
کفر شب از کهنگیها تازه کرد ایمان صبح
گاه خاموشی نفس ایینه دل می شود
سود خورشید است هرجا گل کند نقصان صبح
دستگاه نازم از سعی جنون اماده است
دارم از چاک گریبان نسخه توفان صبح
فتح بابی اخر از چاک دلم گل کردنی ست
سایه چشم سفیدی هست بر کنعان صبح
بیخودی سرمایه ناموسگاه وحشتم
می توان داد از شکست رنگ من تاوان صبح
محو انجامم دماغ سیر اغازم کجاست
بر فروغ شمع کم دوزد نظر حیران صبح
انچه اغازش فنا باشد ز انجامش مپرس
می توان طومار امکان خواند از عنوان صبح
چند باید بود در عبرت سرای روزگار
تهمت الود نفس چون پیکر بیجان صبح
نسخه شمعم که از برجستگیهای خیال
مقطعم برتر گذشت از مطلع دیوان صبح
مرگ اهل سوز باشد حرف سرد ناصحان
شمع را تیغ است بید ل جنبش دامان صبح
بازم از فیض جنون اماد شد سامان صبح
می دهد چاک گریبان در کفم دامان صبح 
از گداز پیکرم تعمیر امکان کرده اند
اسمان دودی ست از خاکستر تابان صبح
فتح باب فیض در رفع توهم خفته است
از شکست رنگ شب وامی شود مژگان صبح
در جنون وضع گریبانم تماشا کردنی ست
همچو زخم دل نمک دارد لب خندان صبح
اینقدر خون شهیدان در دم شمشیر تست
یا شفق دارد به کف سررشته دامان صبح
ما به کلفت قانعیم اما ز بس کم فرصتی
شام ما هم می زند پیمانه ی دوران صبح
نعمتی بر روی خوان عمر کم فرصت کجاست
همچو شبنم د ست می شوید ز خود مهمان صبح
تا نگرددکاسه ات پر خون به رنگ افتاب
اسمان مشکل که در پیشت گدازد نان صبح
تخم شبنم، پشه عبرت درپن گلشن دواند
خنده توام می دمد با ریزش دندان صبح
تا به کی خواهد هوس گرد خیال انگیختن
درنفس رفته ست فرصت عرصه جولان صبح 
ترک غفلت شاهد اقبال فیض ما بس است
چشم اگر از خواب واشد نیست جز برهان صبح
هرکجا عرض نفس دادند جنس باد بود
غیر واچیدن چه دارد چیدن دکان صبح
حسن از هر ناله عاشق نقابی می درد
نگسلی ربط نفس ای بلبل از افغان صبح
تخم اشکی می فشاند اه و از خود می رود
غیر شبنم نیست بیدل زاد همراهان صبح
نداشت دیده من بی تو تاب خنده صبح
ز اشک داد چو شبنم جواب خنده صبح
تبسم گل زخم جگر نمک دارد
قیامتی است نهان در نقاب خنده صبح
نوشته اند دبیران دفتر نیرنگ
به روزنامچه گل حساب خنده صبح
درین قلمرو وحشت کجاست فرصت عیش
مگرکشی نفسی در رکاب خنده صبح
نشاط خسته دلان بین و سیر ماتم کن
که هیچ گریه نیرزد به اب خنده صبح
چه جلوه ام که ز فیض شکسته رنگی یأس
کشیده اند به روبم نقاب خنده صبح
به حال زخم دلم کس نسوخت غیر از داغ
جز افتاب که باشد کتاب خنده صبح
به غیر شبنم اشک از بهار عمر نماند
بجاست نقطه چند ازکتاب خنده صبح
به عیش نیم نفس گر کشی مباش ایمن
که می کشند ز شبنم گلاب خنده صبح
گمان مبر من و فرصت پرستی امال
که شسته ام دو جهان را به اب خنده صبح
درین چمن که امید نشاط نومیدی ست
ز رنگ باخته دارم سراب خنده صبح
غبار رفته به بادم نفس شمار بقاست
به من کنید عزیزان خطاب خنده صبح
رسید نشئه پیری چه خفته ای بیدل
به گریه زن قدحی از شراب خنده صبح
دل فتح و دست فتح و نظر فتح و کار فتح
گلجوش هر نفس زدنت صدهزار فتح
دستت به بازوی نسب مرتضی قوی
تیغ تو را همین حسب ذوالفقار فتح
یک غنچه غیر گل نتوان یافت تا ابد
در گلشنی که کرد حقش ابیار فتح
گردون چو زخم کهنه کند چارپاره اش
گر با دل عدوی تو سازد دچار فتح
هرجا به عزم رزم ببالد اراده ات
مژگان گشودنی نکشد انتظار فتح
یارب چو افتاب به هرجا قدم زنی
گردد رهت چو صبح کند اشکار فتح
چندانکه چشم کار کند گل دمیده گیر
چون اسمان گرفته جهان در کنار فتح
اغوش خرمی چقدر باز کرده ای
کافاق از تو باغ گل است ای بهار فتح
یکبار اگر رسد به زبان نام نصرتت
هشتاد و هشت و چارصد ارد شمار فتح
تا حشر ای سحاب چمن ساز بیدلان
بر مزرع امید دو عالم ببار فتح
خجلم ز حسرت پیریی که ز چشم تر نکشد قدح
ستم است داغ خمار شب به دم سحر نکشد قدح
ز شرار کاغذم اب شد تب و تاب عشرت میکشی
که به فرصت مژه بستنی کسی اینقدر نکشد قدح
ندمید یک گل ازین چمن که ندید عبرت دلشکن
به کجاست فال طرب زدن که به دردسر نکشد قدح
ز بنای عالم رنگ و بو اثرثبات طرب مجو
که درین چمن ز می وفا گل بی جگرنکشد قدح
ز غنا و فقر هوکشان به خراب باده فسون مخوان
که به حرف وصوت پر و تهی غم خشک و تر نکشد قدح
به چمن ز سایه سرو تو ندمید گردن شیشه ای
که چو طوق قمری از انجمن به هواش پر نکشد قدح
به خیال چشم تو می کشم زهزار خمکده رنگ می
قلم مصورنرگست چه کشد اگرنکشد قدح
به هوای عافیت اندکی به درا ز دعوی میکشی
که ترا ز حوصله دشمنی چو شراب درنکشد قدح
ز شراب محفل کرو فر همه راست شورو شردگر
تو دماغ تازه کن انقدرکه به مغز خر نکشد قدح
خط جام همت میکشان زده حلقه بر در مشربی
که چو حلقه گر همه خون شود به در دگر نکشد قدح
نرسد تردد این و ان به وقار مشرب بیدلی
که دماغ عالم موج و کف ز می گهر نکشد قدح
شب که حسنش برعرق پیچید سامان قدح
ناز مستی بود گلباز چراغان قدح
محو ان کیفیتیم از ما به غفلت نگذری
عالم ابی ست سیر چشم گریان قدح
هرکجا در یاد چشمت گریه ای سر می کنیم
می دریم از هر نم اشکی گریبان قدح
در خراباتی که مستان ظرف همت چیده اند
نه فلک یک شیشه است از طاق نسیان قدح
فرصت اینجا گردش چشمی و از خود رفتنی ست
اینقدر هستی نمی ارزد به دوران قدح
بوی رنگی برده ای گرد سرش کردانده گیر
باده ات یک پر زدن وارست مهمان قدح
مشرب انصاف ما خجلت کش خمیازه نیست
لب نمی اید به هم از شکر احسان قدح
چشم اگر بی نم شد امید گداز دل قوی ست
شیشه دارد گردنی در رهن تاوان قدح
گر دل از تنگی براید لاف ازادی بجاست
ناز مشرب نیست جز بر دست و دامان قدح
میکشان پر بی نوایند از بضاعتها مپرس
می کند وام عرق از شیشه عریان قدح
استعارات خیالی چند برهم بسته ایم
عمرها شد می پرد عنقا به مژگان قدح
فرصتت مفت است بیدل چند غافل زیستن
چشمکی دارد هوای نرگسستان قدح
خلقی از پهلوی قدرت قصر و ایوان کرد طرح
ما ضعیفان طرح کردیم انچه نتوان کرد طرح
سر به زانوی دل از ب ی دستگاهی خفته ایم
جامه عریانی ما این گریبان کرد طرح
بی تعلق عالمی دامان دشت ناز داشت
ارزوی خان و مان پرداز زندان کرد طرح
تاکجا از طبع سرکش باید ایمن زیستن
چون کمان این جنگجو در خانه میدان کرد طرح
کم نگردد چون نفس بی انقطاع زندگی
سودن دستی که طبع ناپشیمان کرد طرح
سخت دلکوب است مضمون یابی تدبیر رزق
گندم بسیار بر هم خورد تا نان کرد طرح
اسمان با شور دلها نسبت کهسار داشت
شیشه ای هرجا به سنگ امد نیستان کرد طرح
بی تصنع خامه نقاش افات زمان
خواست توفال نقش بندد، رفت و انسان کرد طرح
کلبه ما ساز و برگ چشم پوشیدن نداشت
بوریا خواباند پهلویی که مژگان کرد طرح
هیچکس در چهاردیوار جسد اسوده نیست
یارب این منزل کدامین خانه ویران کرد طرح
دلنشین ما نشد بیدل از این طاق و سرا
جز همین نقش کف دستی که دندان کرد طرح
مگو طاق و سرایی کرده ام طرح
دل عبرت بنایی کرد ه ام طرح
ز نیرنگ تعلقها مپرسید
برای خود بلایی کرده ام طرح
ببینم تا چها می بایدم دید
چو هستی خودنمایی کرده ام طرح
نگارستان رنگ انفعال است
اگر چون و چرایی کرده ام طرح
ز اثار بلندیهای طاقت
همین دست دعایی کرده ام طرح
شکست رنگ باید جمع کردن
که تصویر فنایی کرده ام طرح
چو صبحم نقشبند طاق اوهام
نفس واری هوایی کرده ام طرح
سراسر تازه گلزار خیالم
خیابان رسایی کرده ام طرح
هوای وعده دیدار گرم است
قیامت مدعایی کرده ام طرح
ندارم شکوه نذر خویش اما
نیاز افسون نوایی کرده ام طر ح
چرا چون ابله بر خود نبالم
سری در زیر پایی کرده ام طر ح
نه گلزاری ست منظورم نه فردوس
برای خنده جایی کرده ام طرح
به این طارم مناز ای اوج اقبال
که من یک پشت پایی کرده ام.طرح
بیا بیدل که درگلزار معنی
زمین دلگشایی کرده ام طرح
موی پیری بست بر طبع حسد تخمیر صلح
داد خون را با صفا ایینه دار شیر صلح
اخر از وضع جنون عذر علایق خواستم
کرد با عریانی ما خار دامنگیر صلح
زین تفنگ و تیر پرخاشی که دارد جهل خلق
نیست ممکن تا نیارد در میان شمشیر صلح
مطلب نایاب ما را دشمنی ارام کرد
با خموشی مشکل است ازاه بی تاثیر صلح
برتحمل زن که می گردد دپن دیر نفاو
صلح ازتعجیل جنگ و جنگ ازتأخیر صلح
با قضا گر سر نخواهی داد کو پای گریز
اختیاری نیست این اماج را با تیر صلح
مرد را چون تیغ در هر امر یکرو بودن است
نیست هنگام دعا بی خجلت تزویر صلح
عام شد رسم تعلق شرم ازادی کراست
خلق را چون حلقه با هم داد این زنجیرصلح
در طلسم جمع اضدادی که برهم خوردنی ست
اب می گردم ز خجلت گر نماید دیر صلح
اعتبارات انچه دیدم گفتم اوهام است و بس
جنگ صد خواب پریشان شد به یک تعبیر صلح
دوش از پیر خرد جستم طریق عافیت
گفت ای غافل به هر تقدیر با تقدیر صلح
کاش رنگ عالم موهوم درهم بشکند
تنگ شد بیدل به جنگ لشکر تصویر صلح
دم سرد بسته به پیش خود چقدر دماغ فسرده یخ
که به گرمیی نشد اشنا سر واعظ از زدن زنخ
شده خلقی اینه دار دین به غرور فطرت عیب بین
سر و برگ دیده وری ست این که ز خال می شمرند رخ
به تسلی دل بی صفا نبری زموعظه ماجرا
که ز اب سیل گزک دود به سر جراحت پر وسخ
چه سبب شد اینه طلب که دمید این همه تاب و تب
که پر است از طرب و تعب سر مور تا به پر ملخ
ز فسون عالم عنکبوت املت کشیده به دام و بس
نفسی دو خیمه ناز زن به طناب پوچ گسته نخ
ز قضا چه مژده شنیده ای که سرت به فتنه کشیده ای
به جنون اگر نتنیده ای رگ گردن توکه کرده شخ
به کمند کلفت پیش و پس نتپی چو بیدل بیخبر
تو مقید نفسی و بس دگرت چه دام و کجاست فخ
باز از پان گشت لعل نو خط دلدار سرخ
غنچه اش امد برون از پرده زنگار سرخ
از فریب نرگس مخمور او غافل مباش
بی بلایی نیست رنگ چهره بیمار سرخ
ان بهار ناز دارد میل حسرتخانه ام
می توان کردن چو برگ گل در و دیوار سرخ
زین گلستان درکمین لاله زار دیگرم
عالمی محو گل و من داغ ان دستار سرخ
بی گداز درد نتوان داد عرض نشئه ای
باده هم می گردد از خون خوردن بسیار سرخ
قتل ارباب هوس بر اهل دل مکروه نیست
گر به خون گاو سازد برهمن زنار سرخ
سعی ظالم در گزند خلق دارد عرض ناز
نیش پایی تا نگردد نیست روی خار سرخ
شوق خون شد کز جگر رنگی به دامان اوریم
لیک کو اشکی که باشد یک چکیدن وار سرخ
رنگها دارد فلک مغرور ارایش مباش
جامه ات زین خم نمی اید برون هر بار سرخ
از گداز وهم هستی عشق ساغر می زند
اتش از خاشاک خوردن می کند رخسار سرخ
خون حسرت کشتگان در پرده رنگ حناست
دامن قاتل بود دستی که سازد یار سرخ
پیکرم از ناتوانی یک رگ گل خون نداشت
تا دم تیغ تومی کردم به ان مقدار سرخ
خانه گر سطری ز رمز الفتش انشا کند
گردد از غیرت به رنگ شعله ام طومار سرخ
عاشقان را موج خون می باید از سر بگذرد
همچو گل از رنگ بی دردی مکن دستار سرخ
اینچنین گر ناله خون الود خواهد کرد گل
عندلیب ما چو طوطی می کند منقار سرخ
رنگ وهمی هم اگر جوشد ز هستی مفت ماست
کاین لباس تیره نتوان ساختن بسیار سرخ
عافیت رنگی ندارد در بهار اعتبار
بیدل از درد است چشم اهل این گلزار سرخ
شد لب شیرین ادایش با من از ابرام تلخ
از تقاضای هوس کردم می این جام تلخ
پختگی در طبع ناقص بی دماغ تهمت است
دود می اید برون از چوبهای خام تلخ
امتداد عمر برد از چشم ما ذوق نگاه
کهنگی ها کرد اخر مغز این بادام تلخ
دشمن امن است موقع ناشناسی دم زدن
زندگی بر خود مکن چون مرغ بی هنگام تلخ
حرص زر انگه حلاوت اختراع وهم کیست
کامها در جوش صفرا می شود ناکام تلخ
بی صداعی نیست شهرتهای اقبال جهان
موج چین زد بسکه شد اب عقیق ازنام تلخ
جوهر فطرت مکن باطل به تمهید غرض
ای بسا مدحی که شد زین شیوه چون دشنام تلخ
بسکه دارد طبع خلق از حق گذار ی انفعال
دادن جان نیست اپنجا چون ادای وام تلخ
انتظار صید مطلب سخت راحت دشمن است
خواب نتوان یافت جز در دیده های دام تلخ
گر ز ادبار اگهی بگذر ز اقبال هوس
ترک اغاز حلاوت نیست چون انجام تلخ
می کند بیدل تبسم زهر چشمش را علاج
پسته اش خواهد نمک زد گر شود بادام تلخ
تنگی اورده خانه صیاد
یک دو چاک قفس کنید زیاد
سیران جلوه مفت فرصت ماست
نوبهاریم چشم بد مرساد
عشق چون شمع در تلاش سجود
سر ما را به پای ما سر داد
نفس انست انکه تا رسید به لب
گرد ما چون سحر قیامت زاد
دل تنگ اخر از جهان بردبم
عقده ای داشتیم و کس نگشاد
بیستون در غبار سرمه کم ست
ناله هم رفت در پی فرهاد
چیست شغل جهان حیرانی
خاک خوردن به قدر استعداد
ازکف وارثان نرفت برون
زر قارون، عمارت شداد
خفته ای زیر سقف بی دیوار
عیش این خانه ات مبارک باد
یار عمری ست نام ما نگرفت
این فراموشی ازکه دارد یاد
نامه دل بود درکف امید
برکه خواندم که باز نفرستاد
تا چراغم رسد به خاموشی
همه شب سرمه می کنم ایجاد
گردم این نه قفس نمی یابد
گر به زیر پرم کنند ازاد
چون سپندم در اتشی که مپرس
سرمه گردم اگرکنم فریاد
محمل شمع می کشم بیدل
خدمت پا به گردنم افتاد
ز درد یأس ندانم کجا کنم فریاد
قفس شکسته ام و اشیان نمانده به یاد
به برقی از دل مایوس کاش در گیرم
کباب سوختنم چون چراغ در ره باد
به غربت از من بی بال و پر سلام رسان
که مردم و نرسیدم به خاطر صیاد
چو شمع خواستم احرام وحشتی بندم
شکست ابله پا به گردنم افتاد
ز تنگی دلم امکان پر گشودن نیست
شکسته اند غبارم به بیضه فولاد
چه ممکن است کشد نقش ناتوانی من
مگر به سایه مو خامه بشکند بهزاد
اگر ز درد گرانجانی ام سوال کنند
چو کوه از همه عضوم جواب باید داد
ز هیچکس به نظر مژده سلامم نیست
مگر ز سیل کشم حرف خانه ات اباد
ز فوت فرصت وصلم دگر مگوی و مپرس
خرابه خاک به سر ماند و گنج رفت بباد
غبار من به عدم نیز پرفشان تریست
ز صید من عرقی داشت بر جبین صیاد
کشاکش نفسم تنگ کرد عالم را
خوش انکه بگسلد این رشته تا رسم به گشاد
ز شمع باعث سوز و گداز پرسیدم
به گریه گفت : مپرس از ندامت ایجاد
بهار عشق و شکفتن خیال باطل کیست
ز سعی تیشه مگر گل به سر زند فرهاد
ستمکش دل مایوسم و علاجی نیست
کسی مقابل ایینه شکسته مباد
ترحم است بر ان صید ناتوان بیدل
که هر دم از قفسش چون نفس کنند ازاد
گر شور مستی ام کند اندیشه گردباد
درگردش قدح شکند شیشه گردباد
از رشک وحشتی که گرفته ست دامنم
ترسم به پای خوبش زند تیشه گردباد
شور جهان ترانه دود دماغ کیست
صد دشت و در تنیده به یک ربشه گردباد
جولان شوق باک ندارد ز خار و خس
مشکل ز پیش پا کند اندیشه گردباد
نخل جنون علم کش باغ و بهار نیست
سر برنمی کشد مگر از بیشه گردباد
هرجا نشان دهند ز سرگشتگان عشق
پیچد به من ز غیرت هم پیشه گردباد
بیدل در این حدیقه نشد جز من اشکار
سرگشتگی نهال وگل ریشه گردباد
یأس فرسای تغافل دل ناشاد مباد
بیدلانیم فراموشی ما یاد مباد
عیش ما غیرگرفتاری دل چیزی نیست
یارب این صید ز دام و قفس ازاد مباد
پرگشودن ز اسیران محبت ستم است
ذوق ازادی ما خجلت صیاد مباد
عاشق از جان کنی حکم وفا غافل نیست
نقش شیرین به سر تربت فرهاد مباد
همه عنقا به قفس در طلب عنقاییم
ادمی بیخبر از فهم پریزاد مباد
صور در پرده نومیدی دل خوابیده است
یارب این فتنه نوا قابل فریاد مباد
در عدم بیخبر از خویش فراغی داریم
صلح ما متهم نسبت اضداد مباد
نفس افشاگر راز دو جهان نومیدی ست
خاک این باد به جز در دهن باد مباد
های و هویی که نواسنج خرابات دل است
سر به هم کوفتن سبحه زهاد مباد
صبح وشام، ازنفس سرد، غرض جویی چند
باد بادی ست به عالم که چنین باد مباد
حیف همت که کسی چشم به عبرت دوزد
انتخاب دو جهان زحمت این صاد مباد
شبخون خط پرگار به مرکز مبرید
هرچه جز دل به عمارت رسد اباد مباد
حادثات ان همه تشویش ندارد بیدل
صبر زحمتکش اندیشه بیداد مباد
گر بی تو نگه را به تماشا هوس افتاد
بر هرچه گشودم مژه در دیده خس افتاد
از بخت سیه چاره ندارم چه توان کرد
چون زلف به اشفتگی ام دسترس افتاد
در گریه تنک مایه تر از من دگری نیست
کز ضعف سرشکم به شمار نفس افتاد
تا بیکسی ام قافله سالار فغان کرد
خون شد دل و چون اشک ز چشم جرس افتاد
شوقی به شکست دل من مست خروش است
اگه نی ام این شیشه ز دست چه کس افتاد
از افت تعجیل حذر کن که در این باغ
بر خاک نخستین ثمر پیشرس افتاد
شد عین حقیقت چو مجازت ز میان رفت
عشق است گر اتش به بنای هوس افتاد
چون شانه ره ما همه پیچ و خم زلف است
چندان که قدم پیش نهادیم پس افتاد
عمری ست پر افشان گلستان خیالیم
غم نیست اگر طایر ما در قفس افتاد
اسباب غبار نگه عبرت ما نیست
در دیده اتش نتوان گفت خس افتاد
کلفت مکش از عمر عیان است چه باشد
سنگینی باری که به دوش نفس افتاد
بیدل لب ان برگ گل اندام ندارد
شهدی که تواند به خیالش مگس افتاد
تا عرق، گلبرگ حسنت یک دوشبنم اب داد
خانه خورشید رخت ناز بر سیلاب داد
کس به ضبط دل چه پردازد که عرض جلوه ات
حیرت ایینه را هم جوهر سیماب داد
در محبت غافل از اداب نتوان زبستن
حسن گوش حلقه های زلف را هم تاب داد
نرگس مست بتان را وانکرد از خواب ناز
انکه عاشق را چو شبنم دیده بیخواب داد
هرزه جولان بود سعی جستجوهای امید
یاس گل کرد و سراغ مطلب نایاب داد
می تپد خلقی به خون از یاد استغنای ناز
بیش ازین نتوان دم تیغ تغافل اب داد
خواب امنی در جهان بی تمیزی داشتم
چشم واکردن سرم در عالم اسباب داد
داشت غافل سرکشیهای شباب از طاعتم
قامت خم گشته یاد ازگوشه محراب داد
اضطراب شعله عرض مسند خاکستر است
هرکه رفت ازخویش عبرت بر من بیتاب داد
استقامت در مزاج عافیت خون کرده ام
رشته امید من نگسسته نتوان تاب داد
بی طراوت بود بیدل کوچه باغ انتظار
گریه نومیدی اخر چشم ما را اب داد
حسنی که یادش اینه حیرت اب داد
زان رنگ جلوه کرد که داد نقاب داد
هرجا بهار جلوه او در نظر گذشت
شکی که سر زد از مژه بوی گلاب داد
یک جلوه داشت عاشق ومعشوق پیش این
خون گردد امتیاز که عرض حجاب داد
پرواز شوق از عرق شرم گل نکرد
خاکم غبارهای تپیدن به اب داد
از حرص این قدر غم سباب می کشم
لب تشنگی سرم به محیط سراب داد
اخر ز گریه نشئه شوقم بلند شد
اشک انقدر چکید که جام شراب داد
زان گلستان که رنگ گلش داغ لاله است
نشکفت غنچه ای که نه بوی کباب داد
کم فرصتی به عرض تماشای این محیط
ایینه خیال به دست حباب داد
از بس که معنی ام رقمی جز هوا نداشت
گردون به نقطه شررم انتخاب داد
داغم ز رشک منتظری کز هجوم شوق
جان داد اگر به قاصد جانان جواب داد
چون صبح در معامله گیر و دار عمر
چندان نه ایم ساده که باید حساب داد
بیدل ز ابروطلبی دست شسته ایم
کاین ارزو بنای دو عالم به اب داد
سیل غمی که داد جهان خراب داد
خاکم به باد داد به رنگی که اب داد
راحت درین بساط جنون خیز مشکلست
مخمل اگر شوی نتوان تن به خواب داد
یارب چه مشربم که درین شعله انجمن
گردون می ام به ساغر اشک کباب داد
اینست اگر شمار تب و تاب زندگی
امروز می توان به قیامت حساب داد
بر موج افتی که امید کنار نیست
تدبیر رخت اینقدرم اضطراب داد
سستی چه ممکن است رود از بنای عمر
نتوان به هپچ پیچ و خم این رشته تاب داد
وقت ترحم است کنون ای نسیم صبح
کان شوخ اختیار به دست نقاب داد
صد نوبهار خون شد و یک غنچه رنگ بست
تا بوسه رخش ناز ترا بر رکاب داد
یارب چه سحر کرد خط عنبرین یار
کزجوی شب به مزرع خورشید اب داد
تا می به لعل او رسد از خویش رفته است
شبنم نمی توان به کف افتاب داد
انجام کار باده کشان جز خمار نیست
خمیازه های جام می ام این شراب داد
 ببدل سوال چشم بتان را طرف مشو
یعنی که سرمه ناشده باید جواب داد
شب که باد جلوه ات چشم خیالم اب داد
حیرت بی تابی ام ایینه بر سیماب داد
در محبت خودگدازی هم نشاط دیگر است
هر قدر دل اب کردم یادم از مهتاب داد
با قضا غیر از ضعیفی پیش بردن مشکل است
پنجه خورشید را نتوان به کوشش تاب داد
تا کی از وضع حسد خواهی مشوش زیستن
عافیت بر باد دادن را نباید اب داد
چین ابرو، رنگ موج امن را درهم شکست
تنگ چشمی خار و خس در دید ه گرداب داد
تا توانی لب فروبند از فسون ما و من
رشته بی ساز است نتوان زحمت مضراب داد
گر همه در بزم خاک تیره بارت داده اند
سایه وار از کف نشاید دامن اداب داد
غفلت هستی ست اینجا، ساز بیداری کجاست
همچو مخمل بایدم تا مرگ داد خواب داد
شش جهت راه من از گرد تظلم بسته شد
بر در دل می برم از مطلب نایاب داد
پاس ناموس وفایم دل به درد اورده است
پیش خود باید جواب خاطر احباب داد
بیدل از لعلش به چندین رنگ محو حسرتم
این نمکدان داد ارامم به چشم خواب داد
شوق تو به مشت پرم اتش زد و سر داد
پرواز من ایینه امکان به شرر داد
از یک مژه شوقی که به ان جلوه گشودم
بر هر بن مو حیرتم اغوش دگر داد
صد چاک زد ایینه ز جوهر به گرببان
اظهارکمال اینقدرم داد هنر داد
ما بیخبران رنگ اثر باخته بودیم
از رفتن دل گرد خرام که خبر داد
شب مصرعی از خاطر من گشت فراموش
حسرت چقدر یادم از ان موی کمر داد
ضبط نفسم قابل دیدار براورد
ان ریشه که دل کاشته بود اینه برداد
زان صبح بناگوش جنون کرد نسیمی
هر موج ازبن بحر گریبان به گهر داد
یک ذره ندیدم که به طاووس نماند
نیرنگ خیالت به هزار اینه پر داد
از بس عرق الود تمنای تو مردم
چون ابر غبارم به هوا جبهه تر داد
عمری زتحیر زدم ایینه به صیقل
تا دقت فکرم مژه خواباند و نظر داد
بیدل چمنستان وفا داغ طرب بود
رنگم به شکستی زد و پرواز سحر داد
داد عشق از بی نیازی در من طفلانم به یاد
سرخط معنی ست پیش چشم و می خوانم به یاد
شرم بی دردی مگر بر جبهه ام چیند عرق
تا بماند ننگ خشکی های مژگانم به یاد
می فشارد تنگی این خانه مجنون مرا
گر نباشد وسعت اباد بیابانم به یاد
در فراموشی مگر جمعیتی پیدا کنم
ورنه چون موی سر مجنون پریشانم به یاد
زان ستم هایی که از بیداد هجران دیده ام
می درم پیش تو گر اید گریبانم به یاد
دل کباب پرتو حسن عرقناک که بود
کز هجوم اشک می اید چراغانم به یاد
از تغافل خانه ناز تو بیرون نیستم
شیشه ای بودم که دارد طاق نسیانم به یاد
زان قدر هوشی که می کردم به وهم خویش جمع
چون به یادت می رسم چیزی نمی مانم به یاد
از عدم ان سوتر م برده است فکر نیستی
نیستم زان ها که هستی ارد اسانم به یاد
با خیال رفتگان هم قانعم از بی کسی
کاش گردون واگذارد یاد دورانم به یاد
بعد ازین غیر از فراموشی که می بیند مرا
مفت اگاهی اگر روزی دو مهمانم به یاد
بیدل ان دور می و پیمانه ام دیگر کجاست
یک دو دم بگذار تا رنگی بگردانم به یاد
شب که توفان جوشی چشم ترم امد به یاد
فکر دل کردم بلای دیگرم امد به یاد
با کدامین ابرو خاک درش خواهی شدن
داغ شو ای جبهه دامان ترم امد به یاد
نقش پایی کرد گل بیتابی ا م در خون نشاند
پهلویی بر خاک دیدم بسترم امد به یاد
ذره را دیدم پرافشان هوای نیستی
نقطه ای از انتخاب دفترم امد به یاد
سجده منظورکی ام نقش جبینم جوش زد
خاک جولانکه خواهم شد سرم امد به یاد
در گریبان غوطه خوردم رستم از اشوت دهر
کشتی ام می برد توفان لنگرم امد به یاد
پی تو عمری در عدم هم ننگ هستی داشتم
سوختم برخویش تا خاکسترم امد به یاد
تا سحر بی پرده گردد شبنم از خود رفته است
الوداع ای همنشینان دلبرم امد به یاد
جراتم از خجلت بیدستگاهی داغ کرد
ناله شد پرواز تا عجز پرم امد به یاد
حسرت توفان بهار عالم مخموریم
هرقدرگردید رنگم ساغرم امد به یاد
ای فراموشی کجایی تا به فریادم رسی
باز احوال دل غم پرورم امد به یاد
بیدل اظهار کمالم محو نقصان بوده است
تا شکست ایینه، عرض جوهرم امد به یاد
چو ناله گرد نمودم اثر نمی تابد
بهار من هوس رنگ برنمی تابد
به یک نظر ز سراپای من قناعت کن
که داغ عرض مکرر شرر نمی تابد
به طبع بختم اگر خواب غالب است چه سود
که پنجه مژه ام هیچ برنمی تابد
اشاره می کند از پا نشستن کهسار
که بار ناله دل هرکمر نمی تابد
گرفته است خیالت فضای امکان را
چه مهر و ماه که بر بام و در نمی تابد
گشاد و بست نگاهی ز دل غنیمت دان
چراغ راه نفس انقدر نمی تابد
نصیب ناله ما هیچ جا رسیدن نیست
نهال یاس خیال ثمر نمی تابد
طراوت عرق شرم ما سیه کاری ست
که این ستاره به شام دگر نمی تابد
غبار اینه اظهار جوهر است اینجا
صفای طبع غرور هنر نمی تابد
طلسم خویش شکستن علاج کلفت ماست
که شب نمی گذرد تا سحر نمی تابد
نگاه ما ز تماشای غیر مستغنی است
برون خوبش چراغ گهر نمی تابد
حباب سخت دلیرانه می زند بر موج
دل گرفته ز شمشیر سر نمی تابد
چو اشک درگره خود چکیدنی دارم
دماغ ابله تنن بیش برنمی تابد
خیال بسمل نیرنگ حیرتم بیدل
به خون تپیدن من بال و پر نمی تابد
گذشت عمر و دل از حرص سر نمی تابد
کسی عنانم از این راه بر نمی تابد
درای محمل فرصت خروش صور گرفت
هنوز گوش من بی خبر نمی تابد
جهان ز مغز خرد پنبه زار اوهام است
چه سود برق جنون یک شرر نمی تابد
غبار عجز من و دامن خط تسلیم
ز پا فتادگی از جاده سر نمی تابد
نگاهم از کمر یار فرق نتوان کرد
کسی دو رشته بهم اینقدر نمی تابد
نشان من مگر از بی نشان توانی یافت
و گرنه هستی عاشق اثر نمی تابد
نمی توان زکف خاک من غبار انگیخت
جبین عجز به جز سجده بر نمی تابد
نزاکتی ست در ایینه خانه هستی
که چون حباب هوای نظر نمی تابد
نگاه بر مژه دامن فشان استغناست
دماغ وحشت من بال و پر نمی تابد
خروش دهر بلند است بر تغافل زن
که این فسانه به جز گوش کر نمی تابد
شبی به روز رساندن کمال فرصت ماست
چو شمع کوکب ما تا سحر نمی تابد
ز خویش می روم اینک تو هم بیا بیدل
که قاصد امد و هوشم خبر نمی تابد
چنین کز تاب می گلبرگ حسنت شعله رنگ افتد
مصور گر کشد نقش تو اتش در فرنگ افتد
به دل پایی زن و بگذر که با این سرگرانی ها
تأمل گر کنی در خانه ایینه سنگ افتد
جهان شور نفس دارد ز پاس دل مشو غافل
که این ایینه هرگه افتد از دستت به رنگ افتد
به تدبیر صفای طینت ظالم مبر زحمت
سیاهی نیست ممکن از سر داغ پلنگ افتد
مال کار طاقت ها به عجز اوردن است اینجا
چو جولان منفعل گردد به بوس پای لنگ افتد
اگر مردی ز ترک کینه صید رستگاری کن
به قید زه نمی ماند کمان چون بی خدنگ افتد
تجدد پرفشان و غره عمر ابد بودن
نیاز خضر کن راهی که در صحرای بنگ افتد
ز خارا قیر می جوشاند اندوه گران جانی
عرق می ارد ان باری که بر دوش درنگ افتد
قناعت ساحل امن است، افسون طمع مشنو
مبادا کشتی درویش در کام نهنگ افتد
نفس پر می زند، چون صبح، دستی در گریبان زن
که فرصت دامن دیگر ندارد تا به چنگ افتد
قبول نازنینان تحفه ای دیگر نمی خواهد
الهی چون حنا خونی که دارم نیم رنگ افتد
ز افراط هوس ترسم بضاعت گم کنی بیدل
تبسم وقف لب کن گو معاش خنده تنگ افتد
به روی ان جهان جلوه، یک عالم نقاب افتد
که چشم خیره بینان در خیال افتاب افتد
بقدر نفی ما اماده است اثبات یکتایی
کتان چندان که بارش بگسلد در ماهتاب افتد
مریض عشق تدبیر شفا را مرگ می داند
ز بیم سوختن حیف است اگر اتش در اب افتد
دماغ لغزش مستان خجل شد ازفسردنها
نگاهش مایل شوخی ست یارب در شراب افتد
فسون گریه عشاق تاثیر دگر دارد
به فریاد ارد اتش را سرشکی کز کباب افتد
درافتادن به روی یکدگر دور است از اگاهی
ز مژگان هم اگر این اتفاق افتد به خواب افتد
کمال فطرت از سعی ادب غافل نمی باشد
به ضبط خویش افتد هرقدر در رشته تاب افتد
به افسون قبول خلق تاکی هرزه گو باشم
اگر حرفم به خاک افتد دعاها مستجاب افتد
در ان وادی که من از شرم رعنایی عرق دارم
چو ابر از خاک هر گردی که برخیزد در اب افتد
نمی جوشند گوهرطینتان با موج این دریا
برون می افتد از خط نقطه ای کان انتخاب افتد
به خود پرداختن هم بر نمی دارد دماغ اینجا
صفای طبع انسانی که در فکر دواب افتد
چه امکان ست بی تاثیری افسون محبت را
پر پروانه گر بالین کنی اتش به خواب افتد
به این هستی ز اسباب دگر تهمت مکش بیدل
نفس کم نیست ان باری که بر دوش حباب افتد
کسی که چون مژه عبرت دلیل روشنش افتد
به خاک تا نگرد چشم خم به گردنش افتد
خوش است ناز تجرد به دیده ها نفروشی
خجالت است که عیسی نظر به سوزنش افتد
غبار سعی معاش انقدر مخواه فراهم
که انفعال طبیعت به فکر رفتنش افتد
درین محیط رسد موج ما به منصب گوهر
دمی که نوبت دندان به دل فشردنش افتد
به خشک پاره بسازید کز تمتّع دنیا
گداز شمع خورد هرکه نان به روغنش افتد
کریم دست نیازد به پاس نسبت همت
مبادا چین سراستین به دامنش افتد
وداع عمر طریق حرام ناز تو دارد
قیامت است اگر چشم کس به رفتنش افتد
به خاکساری خویشم امیدهاست که شاید
غلط به سرمه کند چون نگاه بر منش افتد
ز نام جاه حذر کن مباد نقش نگینش
به نقب قبر کشد تا هوس به کندنش افتد
اراده شکوه دل نیست لیک ریشه الفت
ز دانه ای ا ست که اتش به ساز خرمنش افتد
به پاس راز محبت گداخت طاقت بیدل
که تا سر مژه جنبد جگر به دامنش افتد
ادب چه چاره کند چون فضول افتد
به جای عذر دل اورده ام قبول افتد
به خاک خفت درتن ره هزار قافله اشک
مبادکس به غبار دل ملول افتد
ترحم است بران طایر شکسته قفس
که همچو شمع پرافشانی اش به نول افتد
ستم به وجد دل از ضبط ناله نتوان کرد
چو نغمه ختم شود ضرب بر اصول افتد
به کارگاه هوس از ستم شریکی چند
قیامت است که اتش به دشت غول افتد
ز اب دیده گرفتم عیار شیب و شباب
که هر چه گل کند از ابر بر فصول افتد
خرد ودیعت اوهام برنمی دارد
به رنج بار امانت مگر جهول افتد
چو موج گوهرم از دل گذشتن اسان نیست
چو رشته خورد گره کوتهی به طول افتد
سری کشیده ای اماده گریبان باش
به پایه ای نرسیدی که بی نزول افتد
مباز بیدل از اوهام نقد استغنا
مراد کو که کسی در غم حصول افتد
ز ننگ منت راحت به مرگم کار می افتد
همه گر سایه افتد بر سرم دیوار می افتد
دماغ نازکی دارم حراجت پرور عشقم
اگر بر بوی گل پا می نهم بر خار می افتد
جنون خودفروشی بسکه دارد گرمی دکان
ز هر جنس اتش دیگر درین بازار می افتد
متاعی جز سبکروحی ندارد کاروان من
همین رنگست اگر بر دوش شمعم بار می افتد
مزاج ناتوانان ایمن است از افت امکان
اگر بر سنگ افتد سایه بی ازار می افتد
قضا ربطی دگر داده است با هم کفر و ایمان را
ز خود هم می رمد گر سبحه بی زنار می افتد
نخستین سعی روزی فکر روزی خوار می باشد
نگاه دانه پیش از ر یشه بر منقار می افتد
نشاید نکته سنجان را زبان در کام دزدیدن
نوا در سکته میرد چون گره در تار می افتد
مکن سوی فلک مژگان بلند ای شمع ناقص پی
که زیر پا سراپای تو با دستار می افتد
ز یک دم تهمت ایجاد رسوای قیامت شو
به دوش این بار چون برداشتی دشوار می افتد
قفای مردگان نامرده باید رفت درگورم
چه سازم خاک این ره بر سرم بسیار می افتد
دو روزی با غم و رنج حوادث صبر کن بیدل
جهان اخر چو اشک از دیده ات یکبار می افتد
دل از نیرنگ اگاهی به چندین پیشه می افتد
گره از دانه چون واشد به دام ریشه می افتد
دو تا شو در خیال او که سعی کوهکن اینجا
کشد تا صورت شیرین به پای تیشه می افتد
ندارد محفل دیر و حرم پروانه ای دیگر
به هر اتش همان یک شوق حسرت پیشه می افتد
ز درد ناقبولیهای اهل دل مشو غافل
که می هم ناله دارد تا ز چشم شیشه می افتد
ندانم کیست خضر مقصد اوارگیهایم
که هر جا می روم راهم همان در بیشه می افتد
بنای عشق تعمیر هوسها برنمی دارد
نهال شعله گر ابش دهی از ریشه می افتد
به این کلفت نمی دانم که بست اجزای مضمونم
که از یادم گره در رشته اندیشه می افتد
تحیر بال و پر شد شوخی نظاره ما را
چو دل ایینه گردد پر تماشا پیشه می افتد
به هر جا نرگست از جیب مستی سر برون ارد
شکست رنگ صهبا دربنای شیشه می افتد
جهان از پرتو عشقت چراغان شد که هر خاری
به شمعی می رسد، چون اتش اندر بیشه می افتد
چنان در بیستون سینه گرم کاوشم بیدل
که خون از ناخن من چون شرار از تیشه میا فتد
نفس درازی کس تا به چون و چند نیفتد
گره خوش است که بیرون این کمند نیفتد
حیاست اینه پرداز اختیار تعلق
اگر دل اب نگردد نفس به بند نیفتد
رعونت است که چون شمع می کشد ته پایت
به سر نیفتی اگر گردنت بلند نیفتد
مروت ان همه از چشم زخم نیست گزندش
اگر به گوش حیا ناله سپند نیفتد
سفاهت است کرم بی تمیز موقع احسان
گشاده دست و دل ان به که هرزه خند نیفتد
ز فکر کینه ندارد گزیر طینت ظالم
چه ممکن است حسد در چهی که کند نیفتد
چو صبح گرد من از دامنت رسیده به اوجی
که تا ابد اگرش بر زمین زنند نیفتد
مباد کام کسی بی نصیب لذت معنی
تو لب گشا که جهان چون مگس به قند نیفتد
به خاک راه تو افکنده ام دلی که ندارم
نیاز شرم کن این جنس اگر پسند نیفتد
گر احتیاج به توفان دهد غبار تو بیدل
چو صبح به که صدا از نفس بلند نیفتد
تو کار خویش کن اینجا تویی در من نمی گنجد
گریبان عالمی دارد که در دامن نمی گنجد
گرفتم نوبهاری پیش خود نشو و نما سرکن
بساط ارایی ناز تو در گلخن نمی گنجد
چو بوی گل وداع کسوت هستی ست اظهارت
سر مویی اگر بالی به پیراهن نمی گنجد
به یکتایی ست ربطی تار و پود بی نیازی را
که در اغوش چاک اینجا سر سوزن نمی گنجد
بساط ماجرای سایه و خورشید طی کردم
در ان خلوت که او باشد، خیال من نمی گنجد
غرور هستی و فکر حضور حق خیال است این
سری در جیب اگاهی به این گردن نمی گنجد
برون تاز است عشق از دامگاه وهم جسمانی
تو چاهی درخور خود کنده ای بیژن نمی گنجد
ز پرواز غبار رنگ و بو اواز می اید
که بال افشانی عنقا در این گلشن نمی گنجد
تو در اغوش بی پروای دل گنجیده ای ورنه
در این دقت سرا امید گنجیدن نمی گنجد
ببند از خویش چشم و جلوه مطلق تماشا کن
که حسنی داری و در پرده دیدن نمی گنجد
درشتی های طبع از عشق گردد قابل نرمی
به غیر از سعی اتش اب در اهن نمی گنجد
دل اگاه از هستی نبیند جز عدم بیدل
به غیر از عکس در ایینه روشن نمی گنجد
جنون اندیشه ای بگذار تا دل بر هنر پیچد
به دانش نازکن چندانکه سودایی به سر پیچد
حصول کام با سعی املها برنمی اید
عنان ریشه دشوار است تحصیل ثمر پیچد
نگه محو جمال اوست اما چشم ان دارم
که دل هم قطره اشکی گردد و بر چشم تر پیچد
ز اغوش نقابش تا قیامت گل توان چیدن
اگر بر عارض رنگین شبی از ناز درپیچد
تواند در تکلم شکرستان ریزد از گوهر
لبی کز خامشی موج گهر را در شکر پیچد
صدای تیغ او می اید از هر موج این دریا
در این اندیشه حیرانست دل تا از که سرپیچد
نفس هم برنمی دارد دماغ صبح نومیدی
دعای ما کنون خود را به طومار دگر پیچد
خوشا قطع امید و پرفشانیهای اندازش
که صد عمر ابد در فرصت رقص شرر پیچد
به رنگ گردباد ان به که وحشت پرور شوقت
بجای دامن پیچیده خود را برکمر پیچد
چه امکان ست طی گردد بساط حسرت عاشق
چو مژگان هر دو عالم را مگربریکدگرپیچد
تعین هرچه باشد خجلت دون همتی دارد
به کوتاهی ست میل رشته بر خود هر قدر پیچد
کسی بیدل به سعی وحشت از خود برنمی اید
ز غفلت تاکجا گرداب ما از بحر سر پیچد
به روی عالم ارا گر نقاب زلف درپیچد
بیاض صفحه کافور را در مشک تر پیچد
گهی چون طفل اشک من دراغوش نگه غلتد
گهی چون سبزه مژگان به دامان نظر پیچد
اگر گویم ز زلف خود رهایی ده دل ما را
چو زلف خود سر هر مو ز صدجا بیشترپیچد
به گاه خنده شکّر ریزد از چاک دل گوهر
به وقت خامشی موج گهر را درشکر پیچد
نخیزم چون غبار از راه او بیدل که می ترسم
عنان توسن ناز از طریق مهر درپیچد
نه با سازهوس جوشد نه برکسب هنرپیچد
طبیعت چون رسا افتد به معنی بیشتر پیچد
به این اشفتگی ما را کجا راحت چه جمعیت
هوای طره ات جای نفس بر دل مگر پیچد
گمان حلقه دام است ان صید نزاکت را
گر از چشم منش تار نگاهی بر کمر پیچد
ز اسباب هوس بر هر چه پیچی فال کلفت زن
گره پیدا کند در هر کجا نی بر شکر پیچد
شب امید طی شد وقت ان امد که نومیدی
غبار ما ضعیفان هم به دامان سحر پیچد
جنونم داغ شد در کسوت ناموس خودداری
گریبانی چو گل دامن کنم تا بر کمر پیچد
امید عافیت گر هست از تیغ است بسمل را
غریق بحر الفت به که بر موج خطر پیچد
ز سامان تعلقها پریشانی غنیمت دان
همه دام است اگر این رشته ها بر یکدگر پیچد
نزاکت گاه نازکیست یارب کلک تصویرم
دو عالم رنگ گرداند سر مویی اگر پیچد
به رنگ شمع مجنون گرفتار دلی دارم
که زنجیرش گر از پا واکنی چون مو به سر پیچد
به انداز خرام او مباد از خودروی بیدل
که ترسم گردش رنگت عنان ناز درپیچد
حسرتی در دل از ان لاله قبا می پیچد
که چودستار چمن بر سر ما می پیچد
نبض هستی چقدرگرم تپش پیمایی ست
موی اتش زده بر خویش چها می پیچد
تا نفس هست حباب من و جولان هوس
نیست ارام سری را که هوا می پیچد
چه زمین و چه فلک گوشه زندان دل است
ششجهت کلفت این تنگ فضا می پیچد
ناله ما به چه تدبیر تواند برخاست
همچو نی صد گره اینجا به عصا می پیچد
ناتوانی که به جز مرگ ندارد سپری
به چه امید سر از تیغ قضا می پیچد
استخوان بندی اوهام ز بس بی مغز است
ارزوها همه بر بال هما می پیچد
صورخیزست ندامت ز شکست دل ما
که بساط دو جهان را به صدا می پیچد
عبرت مرگ کسان سلسله خجلت ماست
رشته از هرکه شود باز به ما می پیچد
قدرت افسانه ابرام نخواهد بیدل
نفس ازبی اثریها به دعا می پیچد
به سرم شور تمنای تو تا می پیچد
دود در ساغر داغم چو صدا می پیچد
حسرت چاک گرببان نشود دام کسی
این کمندی ست که در گردن ما می پیچد
عالم از شکوه نومیدی عشاق پُر است
نارسا ناله ما در همه جا می پیچد
نبود هستی اگر دشمن روشن گهران
نفس پوچ در ایینه چرا می پیچد
پیر گردیده ام و از خودم ازادی نیست
حلقه زلف که بر قد دو تا می پیچد
کس ندانست که با این همه بیتابی شوق
رشته سعی نفسها به کجا می پیچد
صید عجز خودم از شبنم من هیچ مپرس
بوی گل نیز مرا رشته به پا می پیچد
وحشتی هست درپن دشت که چون رشته شمع
جاده بر شعله اواز درا می پیچد
دل به غفلت نه و از رنج خیالات برا
عکس براینه یکسر ز صفا می پیچد
می کشد هفت فلک درخم یک شاخ غزال
گردبادی که به دشت دل ما می پیچد
ناله تحریر مضامین تمنای توام
خامشی کیست که مکتوب مرا می پیچد
چاره از عربده بیدل نبود مفلس را
سرو از بی ثمریها به هوا می پیچد
فریب جاه مخور تا دل تو تنگ نگردد
که قطره ای به گهر نارسیده سنگ نگردد
صفای جوهر ازادگی مسلم طبعی
که گرد اینه داران نام و ننگ نگردد
دماغ جاه ز تغییر وضع چاره ندارد
همان قدر به بلندی برا که رنگ نگردد
به پاس صحبت یاران، ز شکوه ضبط نفس کن
که اب، اینه اتفاق زنگ نگردد
تلاش کینه کشی نیست در مزاج ضعیفان
پر خزیده به بالین، پر خدنگ نگردد
خیال وصل طلب را مده پیام قیامت
که قاصد از غم دوری راه، لنگ نگردد
ز داغدار محبّت مخواه سستی پیمان
بهار اگر گذرد لاله نیمرنگ گردد
دلی که کرد نگاه تو نقشبند خیالش
چه ممکن است نفس گر کشد فرنگ نگردد
هوس چه صید کند یارب از کمینگه فرصت
اگر چه کاغذ اتش زده پلنگ نگردد
به وهم عمر کسی را که زندگی نفریبد
کند به خضر سلام و دچار بنگ نگردد
به کین خلق نجوشد عدم سرشت حقیقت
نتیجه پر عنقا خروس جنگ نگردد
جهان رنگ ندارد سر هلاک تو بیدل
گشاد چشم چو شمعت اگر نهنگ نگردد
جنون جولانی ام هرجا به وحشت رهنماگردد
دو عالم گردباد ایینه یک نقش پاگردد
گر ازادی هوس داری چو بو از رنگ بیرون ا
هوا گل می کند دودی که از اتش جدا گردد
به بزم وصل عاشق را چه امکان است خودداری
که شبنم جلوه خورشید چون بیند هوا گردد
نیاز عاشقان سرمایه ناز ست خوبان را
به پایت دیده تا دل هر چه افشاند حنا گردد
چنین کز ضعف در هرجا تحیر نقش می بندم
عجب دارم گر از ایینه تمثالم جدا گردد
کسی تاکی به دوش ناله بندد محمل خسرت
عصا بشکن دران وادی که طاقت نارساگردد
عوارض کثرت اسمی ست ذات واحد ما را
خلل در شخص یکتا نیست گر قامت دوتاگردد
طواف خاک مجنون و مزار کوهکن تا کی
اگر سودا سری دارد بگو تا گرد ما گردد
هوای هرزه گردی می زند موج از غبار من
مبادا همچو گردابم سر وامانده پا گردد
نم خجلت ز هستی همت من برنمی دارد
که می ترسم عرق سرمایه اب بقا گردد
سراغ عافیت در عالم امکان نمی یابم
من و رنگی و امیدی ندانم تا کجا گردد
دل اگاه را لازم بود پاس نفس بیدل
به دام ربشه افتد چون گره از ریشه واگردد
دل اگر محو مدعا گردد
درد در کام ما دوا گردد
طعمه درد اگر رسد دریا
هرمگس همسر هما گردد
محو اسرار طره او
رگ گل دام مدعا گردد
گرسگالد وداع سلک هوس
گره دل گهر اداگردد
گسلد گر هوس سلاسل وهم
کوه و صحرا همه هوا گردد
محوگردد سواد مصرع سرو
مدّ اهم اگر رسا گردد
ما و احرام اه دردالود
هم هواگرد را عصاگردد
دل اسوده کو؟ مگر وسواس
گره ارد که دام ما گردد
در طلوع کمال بیدل ما
ماه در هاله سها گردد
جنون بینوایان هرکجا بخت ازما گردد
به سر موی پریشان سایه بال هماگردد
دمی بر دل اگر پیچی کدورتها صفاگردد
نبالد شورش از موجی که گوهر اشناگردد
درشتی را نه اسان ست با نرمی بدل کردن
دل کوه اب می گردد که سنگی مومیا گردد
به هرجا عقده دل وانگردد، سودن دستی
غبار دانه نتوان یافت گر این اسیا گردد
هوا بر برگ گل تمکین شبنم می کند حاصل
نگاه شوخ ما هم کاش بر رویت حیاگردد
رم دیوانه ما دستگاه حیرتی دارد
که هرجا گردبادی رنگ ریزد نقش پاگردد
مکن گردن فرازی تا نسازد دهر پامالت
که نی اخر به جرم سرکشیها بوریا گردد
رسایی نیست انداز پر تیر هوایی را
کسی تاکی ز غفلت درپی بال هما گردد
ز خاکم سجد ه هم کم نیست ای باد صبا رحمی
مبادا اوج جرأت گیرد و دست دعاگردد
تکلف برنمی دارد دماغ جام منصورم
سر عشاق هرجا گردد ازگردن جدا گردد
به خاموشی رساند معنی نازک سخنگو را
چو مو، ازکاسه چینی ببالد، بیصدا گردد
چو اشک از بسکه صاف افتاده مطلب بسمل ما را
محال است اینکه خون ما به رنگی اشنا گردد
طرب وحشی است ای غافل مده بیهوده اوازش
نگردیده است زین رنگ انقدر از ماکه واگردد
کدورت می کشد طبع روانت بیدل از عزلت
به یکجا اب چون گردید ساکن بی صفا گردد
هرچه انجاست چو انجا روی اینجاگردد
چه خیال است که امروز تو فردا گردد
در مقامی که بود ترک و طلب امکانی
رو به دنیاست همان گرچه ز دنیا گردد
جمع شو، مرکز نه دایره چرخ برا
قطره چون فال گهر زد دل دریا گردد
رستن از پیچ و خم رشته امال کراست
بگسلی از دو جهان تا گرهی وا گردد
نور دل درگرو کسب قبول سخن است
به نفس گو چه دهد سنگ که مینا گردد
سن بی سر و پا تفرقه ساز حیاست
اب چون بر در فواره زد اجزا گردد
طور مستان نکشد تهمت تغییر وفا
خط ساغر چه خیال است چلیپا گردد
عجز تقریر من اخر به اشارات کشید
ناله چون راه نفس گم کند ایما گردد
نامه رمز نفس در پر عنقا بربند
سر این رشته نه جایی ست که پیداگردد
کعبه و دیر مگو گرد تو گشتیم بس است
اسیا نیست سر شوق که هر جا گردد
گوهر ازادگی موج نخواهد بیدل
سر چو گردید گران ابله پا گردد
همین دنیاست کانجامش قیامت پرده در گردد
دمد پشت ورق از صفحه هنگامی که برگردد
مژه بربند و فارغ شو ز مکروهات این محفل
تغافل عالمی دارد که عیب انجا هنر گردد
ز اقبال ادب کن بی خلل بنیاد عزت را
به دریا قطره چون خشکی به خود بندد، گهرگردد
مهیای خجالت باش اگر عزم سخن داری
قلم هرگاه گردد مایل تحریر، ترگردد
مپندار از درشتیهای طبع اسان برون ایی
به صد توفان رسدکهسار تا سنگی شررگردد
به اسانی حبابت پا براورده ست از دامن..
به خود بال اندکی دیگرکه مغز از سر به درگردد
کمال خواجگی در رهن صوف و اطلس است اینجا
اگر این است عزت ادمی ان به که خرگردد
در این محفل که چون ایینه عام افتاد بی دردی
تو هم واکرده ای چشمی که ممکن نیست ترگردد
غم دیگر ندارد شمع غیر از داغ صحبتها
شبی در شب نهان دارم مباد این شب سحر گردد
چه امکان است گردون از شکست ما شود غافل
مگر دوری رسدکاین اسیا جای دگرگردد
چو شمعم ان قدر ممنون پابرجایی همت
که رنگ از چهره من گر پرد برگرد سر گردد
ز بس پروانه فرصت کمینی های پروازم
نفس گر دامن افشاند چو صبحم بال و پرگردد
هوای عالم دیدار و خودداری چه حرف است این
چو عکس ایینه اینجا تا قیامت دربه در گردد
ندارد قاصدت تا حشر جز رو بر قفا رفتن
پیامت با که گوید ان که از پیش تو برگردد
سواد ان تبسم نیست کشف هیچکس بیدل
مگر این خط مبهم را لبش پر و زبرگردد
بر دستگاه اقبال کس خیره سر نگردد
این خط نمی توان خواند تا صفحه برنگردد
ای خواجه بی نیازی موقوف خودگدازی ست
تسکین تشنه کامی اب گهر نگردد
حیف است موج ازاد نازد به قید گوهر
بی قدردانیی نیست پایی که سر نگردد
وحشت بهار شوقیم بی برگ و ساز اسباب
پرواز رنگ این باغ مرهون پر نگردد
ننگ وفاست دعوی در مشرب محبت
چشمی بهم رسانید کز گریه تر نگردد
تسکین طلب جهانی مست جنون نوایی ست
لب از فغان نبندد نی تا شکر نگردد
در فکر چرخ و انجم جهد تغافل اولی ست
تا دانه ات به غربال پر در به در نگردد
تختحقیق نقطه دل از علم و فن مبراست
پرگار همت اینجا گرد هنر نگردد
در بیخودی نهفته ست بوی بهار وصلش
دور است قاصد ما تا رنگ برنگردد
اشوب غفلت ما ظلم است بر قیامت
یارب شبی که داریم ننگ سحر نگردد
در کارگاه تسلیم کو عزت و چه خواری
خورشید بی نیاز است گر خاک زر نگردد
همت درین بیابان سرمنزل قرین است
بیدل تو در طلب باش گو راه سر نگردد
دل تا به کی ام جز پی ازار نگردد
ظلم است گر این ابله هموار نگردد
عمری ست به تسلیم دوتایم چه توان کرد
بر دوش کسی نام نفس بار نگردد
بند لب عاشق نشود مهرخموشی
در نی گرهی نیست که منقار نگردد
حیف از قدم مردکه در عرصه همت
سربازی شمعش گل دستار نگردد
مطلوب جگرسوختگان سوز و گدازی ست
پروانه به گرد گل و گلزار نگردد
برگشتن از ان انجمن انس محال است
هشدار که قاصد ز بر یار نگردد
بر نقطه دل یک خط تحقیق تمام است
پرگار بر این دایره هر بار نگردد
بیرون نتوان رفت به هرکلفت انتن بزم
گر تنگی اخلاق دل افشار نگردد
بی باکی سعی تو به عجز است دلیلت
گر پا نزنی ابله بیدار نگردد
بگذار دو روزی ز هوس گرد براریم
هستی سر وهمی ست که بسیار نگردد
هرچند حیا باب ادبگاه وصالست
یارب مژه پیش تو نگونسار نگردد
بیدل به سر ازپرتو خورشید تو دارد
ان سایه که پیش و پس دیوار نگردد
به عبرت سرکشان را موی پیری رهنمون گردد
زند خاکسترش دامن که اتش سرنگون گردد
ز خودداری عبث افسردگیها می کشد فطرت
اگر تغییر رنگی گل کند باغ جنون گردد
گرانی نیست اسباب جهان دوش تجرد را
الف با هرچه امیزد محال است اینکه نون گردد
جهانی شکند جان لیک جز عبرت که می داند
که سقف خانه فرهاد اخر بیستون گردد
جگرها می گدازیم و نداریم از طلب شرمی
که بهر دانه ای چند اسیای ما به خون گردد
غریق عالم ابیم لیک از الفت هستی
بر این دریا پل اراید قدح گر واژگون گردد
طبیعت بدلجام افتاد ازکم همتی هایت
تو فارس نیستی ورنه چرا مرکب حرون گردد
مطیع عالم ناچیز نتوان دید همت را
ترحمهاست بر مردی که حیزی را زبون گردد
ز افراط تعین رونق حسن غنا مشکن
دمد کم رنگی از باغی که اب انجا فزون گردد
فروغ می چه رنگ انشاکند از چهره زنگی
زگال تیره روز اتش خورد تا لاله گون گردد
ندامتها ز ابرام نفس دارم که هر ساعت
بود در دل صد امید و به نومیدی برون گردد
به افسون بقا عمریست افت می کشم بیدل
ازین جوی ندامت خورده ام ابی که خون گردد
به حرف و صوت مگو کار دل تباه نگردد
کجاست اینه ای کز نفس سیاه نگردد
ز ما و من به ندامت مده عنان فضولی
تأملی که نفس رفته رفته اه نگردد
گر انفعال خطا نگذرد ز جاده عبرت
بسر درامده را پا کفیل راه نگردد
بقا کجاست که نازد کسی به هستی باطل
به دعوی ای که تو داری نفس گواه نگردد
هزار لغزش مستی ست پیش پای تعین
سر بریده مگر از خم کلاه نگردد
به فکر هستی موهوم احتمال ندارد
که سر به جیب فرو بردن تو چاه نگردد
تلاش دیگر و ازادگی ست جوهر دیگر
مژه اگر به تپش خون شود نگاه نگردد
دگر به سایه دست حمایت که گریزم
چو شمع بستن مژگان اگر پناه نگردد
ز فوت فرصت دامن فشان به پیش که نالم
که عمر رفته به فریادکس ز راه نگردد
دل از غبار حوادث میفشرید به تنگی
که هاله یکدو نفس بیش گرد ماه نگردد
به کر و فر مفریبید طبع بیدل ما را
دماغ فقر حریف صداع جاه نگردد
در این گلشن کدامین شعله با این تاب می گردد
که از شبنم به چشم لاله و گل اب می گردد
دلیل عاجزان با درد دارد نسبت خاصی
غرور سجده مایل صورت محراب می گردد
کف خاکستری بر چهره دارد شعله شوقم
چو قمری وحشتم در پرده سنجاب می گردد
گداز اماده کم فرصتی در بر دلی دارم
که همچون اشک تا بی پرده گردد اب می گردد
به کوشش ریشه ای را می توان ساز چمن کردن
نفس از پر زدنها عالم اسباب می گردد
ز بیتابی چراغ خلوت دل کرده ام روشن
تجلی فرش این ایینه از سیماب می گردد
گدازم ابیار جلوه معشوق می باشد
کتان می سوزد و خاکسترش مهتاب می گردد
به عریانی بلند افتاد از بس مدعای من
گریبان هم به دستم مطلب نایاب می گردد
به طوف بحر رحمت می برم خاشاک عصیانی
هجوم اشک اگر نبود عرق سیلاب می گردد
قماش عرض هستی تار و پود غفلتی دارد
که چون مخمل اگر مژگان گشایی خواب می گردد
به تمکین می رساند انفعال هرزه جولانی
هوا ایجاد شبنم می کند چون اب می گردد
جنونم دشت را همچشم دریا می کند بیدل
ز جوش اشک من تا نقش پاگرداب می گردد
سیه مستی به دور ساغرت بیتاب می گردد
به عرض سرمه گرد چشم مستت خواب می گردد
کمین عشرتی دارد اما ساز اشکی کو
درین گلشن چو شبنم گل کند مهتاب می گردد
ضعیفی مایه شوق سجودم در بغل دارد
شکست رنگ تابی پرده شد محراب می گردد
شد ازترک تماشا خار را هم بستر مخمل
به چشم بسته مژگان دستگاه خواب می گردد
گل ناز دگر می خندد از کیفیت عجزم
شکست رنگ من در طره او تاب می گردد
ز دل خواهی نوایی واکشی مگذار بی یأسش
همان سعی شکست این ساز را مضراب می گردد
مکن دل را عبث خجلت گداز خودفروشیها
که این گوهر به عرض شوخی خود اب می گردد
امید عافیت از هرچه داری نذر افت کن
زاتش مزرع بیحاصلان سیراب می گردد
ز شرم زندگی چندان عرق ریز است اجزایم
که گر رنگی به گردش اورم گرداب می گردد
فلک می پرورد در هر دماغی شور سودایی
جهانی را سر بیمغز از این دولاب می گردد
در عزم شکست خویش زن گر جراتی داری
درین ره هر قدر گستاخی است اداب می گردد
به هر جرات حریف تهمت قاتل نی ام بیدل
به کویش می برم خونی که انجا اب می گردد
نگه ز روی تو تا کامیاب می گردد
تحیر اینه افتاب می گردد
زگرمجوشی لعلت به کسوت تبخال
حباب بر لب ساغرکباب می گردد
چه نشئه بود ندانم به ساغر طلبت
که هوشیاری و مستی خراب می گردد
نگاه من به گل عارض عرقناکت
شناوری ست که بر روی اب می گردد
فروغ بزم بهار انچه دیده ای امروز
همین گل است که فردا گلاب می گردد
بگیر راه جنون بگذر از عمارت هوش
که این بنا به نگاهی خراب می گردد
به فهم نسخه هستی چرا نه نازکنیم
که نقطه شک ما انتخاب می گردد
چو عمر اگر بشوی همعنان خودداری
قدم به هرچه گذاری رکاب می گردد
کمند گردن ارام نارسایی هاست
شکسته بالی نظّاره خواب می گردد
غرور طاقت ما با شکست نزدیک است
دمی که قطره ببالد حباب می گردد
ز عافیت گره اعتبار خویشتنیم
چو نقطه بگذرد از خود کتاب می گردد
به عالمی که گلت مست جلوه پیمایی ست
گشودن مژه جام شراب می گردد
ز سیل کاری اشک ندامتم درباب
که ارزو چقدر بی تو اب می گردد
نفس به سینه بیدل ز شعله شوقت
چو دود در قفس پیچ و تاب می گردد
چو شمع از عضو عضوم اگهی سرشار می گردد
به هرجا پا زنم ایینه ای بیدار می گردد
ندارد ناله من احتیاج لب گشودن ها
دو انگشتی که از هم واکنم منقار می گردد
چو موج گوهر از جمعیت حالم چه می یرسی
جنونها می کنم تا لغزشی هموار می گردد
به رنگ شعله جواله ربطی با وفا دارم
که گر رنگی به گردش اورم زنار می گردد
کف پای حنابند که شورانید خاکم را
که دست قدرت از تخمیر ان بیکار می گردد
گل رنگی که من می پرورم در جیب امیدش
چمن می بالد و برگرد ان دستار می گردد
دماغ باده از سیر چمن مستغنی اش دارد
ز یک ساغرکه بر سر می کشدگلزار می گردد
ز اقبال جهان بگذر مباد از شوق وامانی
درین عبرت سرا پیش امدن دیوار می گردد
مجین بر خویش چندانی که فطرت باجون جوشد
بنا چون پر بلند افتد سر معمار می گردد
فلک کز نارساییها گم است اغاز و انجامش
به یک پاگرد پای خفته چون پرگار می گردد
تلاش رزق داری دست بر هم سوده سامان کن
در این ویرانه زین دست اسیا بسیار می گردد
به عرض احتیاج ازار طبع کس مده بیدل
نفس چون با غرض جوشید گفتن بار می گردد
ساغرم بی تو داغ می گردد
نقش پای چراغ می گردد
لاله سان هرگلی که می کارم
اشیان کلاغ می گردد
دور این بزم رنگ گردانی ست
ششجهت یک ایاغ می گردد
خلق اسودل در عدم عمریست
به وداع فراغ می گردد
در بساطی که من طرب دارم
مطربش بانگ زاغ می گردد
من اگر سر ز خاک بردارم
نقش پا بیدماغ می گردد
شرر کاغذ است فرصت عیش
می پرد رنگ و باغ می گردد
منع پرواز از تپش مکنید
سوختن بی چراغ می گردد
همچو عنقا کجا روم بیدل
گم شدن هم سراغ می گردد
به هرجا ساز غیرت انفعال اهنگ می گردد
به موج یک عرق صد اسیای رنگ می گردد
نگردد ضعف پیری مانع بیتابی شوقت
نوا از پا نیفتد گر نی ما چنگ می گردد
فسردن کسوت ناموس چندین وحشت است اینجا
پری در شیشه دارد خاک ما گر سنگ می گردد
ز الفتگاه دل مگذرکه با ان پرفشانیها
نفس اینجا ز لب نگذشته عذر لنگ می گردد
چو گیرد خودنمایی دامنت ساز ندامت کن
خموشی می تپد بر خویش تا اهنگ می گردد
فریب اب نتوان خوردن از ایینه هستی
گر امروزش صفایی هست فردا زنگ می گردد
دماغ و هم سرشار است در خمخانه امکان
می تحقیق تا در جام ریزی بنگ می گردد
ندانم نبض موجم یا غبار شیشه ساعت
که راحت از مزاج من به صد فرسنگ می گردد
جنونم جامه واری دارد از تشریف عریانی
که گر یک رشته بر رویش فزایی تنگ می گردد
دل ان بهتر که چون اشک از تپیدن نگذرد بیدل
که این گوهر به یک دم ارمیدن سنگ می گردد
ز انداز نگاهت فتنه برق اهنگ می گردد
به شوخیهای نازت بزم امکان تنگ می گردد
طلسم حیرتی دارد تماشاگاه اسرارت
که هرکس می رود هشیارانچا دنگ می گردد
نمی دانم هوا پرورده شوق چه گلزارم
که همچون بوی گل رنگم برون رنگ می گردد
دل ازاد ما بار تکلف برنمی دارد
بر ا بن ایینه عکس هرچه باشد زنگ می گردد
هوس در حسرت کنج لبی خون می خورد کانجا
گریبان می درد از بس تبسم تنگ می گردد
دو عالم خوب و زشت از صافی دل کرده ایم انشا
قیامت می شود ایینه چون بیرنگ می گردد
خزان هوش ما دارد بهار شرم معشوقان
در انجا تا حیا می بالد اینجا رنگ می گردد
ندانم مطرب بزمت چه ساغر در نفس دارد
که شوق از بیخودی گرد سر اهنگ می گردد
به سعی خود نظر کردن دلیل دوری است اینجا
شمار گام هر جا جمع شد فرسنگ می گردد
محبت پیشه ای بیدل مترس از وضع رسوایی
که عاشق تشنه خون دو عالم ننگ می گردد
به اندک شوخیی بنیاد تمکین کنده می گردد
حیا تا لب گشود از هم تبسم خنده می گردد
تنزه گر هوس باشد مجوشید ان قدر با هم
که صحبت از سریشم اختلاطی کنده می گردد
تغافل حکم همواری ست کوه و دشت امکان را
به چندین تخته یک تحریک مژگان رنده می گردد
به عزلت ساز و ایمن زی که در خلق وفا دشمن
سگ دیوانه مطلب مرسها کنده می گردد
به برق تیغ استغنا حذر ازگردن افرازی
درین میدان فلک هم سر به پیش افکنده می گردد
خیال رفتگان رفتن ندارد همچو داغ از دل
به عبرت چون رسد نقش قدم پاینده می گردد
گرانی بر طبایع از غرور قدر نپسندی
درین بازار جنس کم بها ارزنده می گردد
قناعت می کند در خوشه چینی خرمن ارایی
قبا چون پنبه ها بر خویش دوزد ژنده می گردد
نه انجم دانم و نی دورگردون لیک می دانم
جهان رنگ است و یکسر گرد گرداننده می گردد
عرقها می کنم چون شمع و سردر جیب می د زدم
علاجی نیست هستی از عدم شرمنده می گردد
اگر تسخیر دلها در خیالت بگذرد بیدل
به احسان جهدکن کاینجا خدایی بنده می گردد
ادب سازیم بر ما کیست تمهید صدا بندد
دو عالم گم شود در سکته تا مضمون ما بندد
طبیعت مست ابرام ست بر خواهش تغافل زن
مباد این هرزه تاز حرص بر دست توپا بندد
به زنگار تجاهل داغ کن ایینه دل را
که چون صیقل زدی صد زنگ تهمت بر صفا بندد
سلوک ناملایم نفرت احباب می خواهد
نچینی پیش خود سنگی که راه اشنا بندد
غبار سرمه داردکوچه جولان استغنا
چو دل بی مطلب افتد بر نفس راه صدا بندد
فلک در خورد جهد خلق مواج است افاقش
عرقها خشک گردد تا پر این اسیا بندد
گذشتن مشکل است از ورطه ابرام مطلبها
کسی تاکی دربن دریا پل از دست دعا بندد
تغافل کاروان بی نیازی همتی دارد
که دل هم گر شود بارش به پشت چشم ما بندد
لب اظهار یکسر سر به مُهر عبرت است اینجا
عرق هر عقده کز مطلب گشایم بر حیا بندد
جنون حیرتم مستوری نارش نمی خواهد
مگر مژگان بهم ارم که او بند قبا بندد
به رنگی برده است از خویش ان دست نگارینم
که گر نقاش خواهد نقش من بندد حنا بندد
بهشتی نیست چون ایینه بیدل حسن خودبین را
خیال او اگر بر من نبندد دل کجا بندد
تا کاتب ایجادم نقش من و ما بندد
چون صبح دم فرصت مسطر به هوا بندد
این مبتذل اوهام پر منفعلم دارد
مضمون نفس وحشی ست کس تا به کجا بندد
ازشبنم ما زبن باغ طرفی نتوان بستن
خونی که به این رنگست دست که حنا بندد
سرگشته سوداییم تاکی هوس دستار
کم نیست اگر هستی مو بر سر ما بندد
بی سعی فنا ظالم ازخشم نپوشد چشم
اتش ته خاکستر احرام حیا بندد
نقش بد و نیک اسان از دل نتوان شستن
ایینه مگر زنگار بر روی صفا بندد
در عذر اجابت کوش گر حرص گداطینت
ابرام تمنایی بر دست دعا بندد
زحمتکش این منزل تا وارهد از افات
دیوار و دری گر نیست باید مژه ها بندد
تمثالی ازین صحرا جز خاک نمایان نیست
کو ابله تا عبرت ایینه به پا بندد
واپس نپسندد عشق افسردگی ما را
گر سکته تامل کرد بحرش چه جدا بندد
عالم همه موهومی ست بگذار که بیدل هم
چون تهمت موهومی خود را همه جا بندد
هوس تا چند بر دل تهمت هر خشک و تر بندد
بدزدم در خود اغوشی که بر افاق دربندد
به این یک رشته زناری که در رهن نفس دارم
گسستن تا به کی چون سبحه صد جایم کمر بندد
به ازادی شوم چون شمع تا ممتاز این محفل
گشایم رشته پایی که دستارم به سر بندد
به هم چشمان خیال امتیازم اب می سازد
خدایا قطره ام بیرون این دریا گهر بندد
ز حاصل قطع خواهش کن که این نخل گلستان را
به طومار نمو مهر است در هرجا ثمر بندد
جهان افشاگر راز است بر غفلت متن چندان
که ناهنجاریت در خانه ایینه خر بندد
جنون گل عیانست از گریبان چاکی اجزا
که وحشت برکشد از سنگ و خفت بر شرر بندد
جهانی در غبار ما و من ماند از عدم غافل
حذر از سیر صحرایی که راه خانه بربندد
به بزم عشق پر بی جرأت تمهید زنهارم
مگر اشکی چو مژگان بر سرانگشتم جگر بندد
وفا تا از حلاوت نگسلاند ربط چسبانم
حضور بوریا یارب به پهلویم شکر بندد
ز بس وارستگی می جوشد از بنیاد من بیدل
پرنگ، الفت نگیرد نقش من نقاش گر بندد
گره به رشته نفس خوش ان که نبندد
ببند دل به نوای جهان چنان که نبندد
نگاه تا مژه بستن ندارد انهمه فرصت
گمان مبر در نیرنگ این دکان که نبندد
زکشت تفرقه دهر حاصلی که تو داری
چو تخم اشک از ان خوشه کن گمان که نبندد
دوباره سلسله اتفاق حسن و جوانی
هزار بار نمودند امتحان که نبندد
خیال گردن ازادگان، مصور فطرت
اگر به خامه دهد تاب ریسمان که نبندد
به ذوق مطلب نایاب زنده است دو عالم
تو غافل از عدمی دل بر ان میان که نبندد
دماغ ناز به هرجاست نقشبند غرورش
حنا اگر همه خونم دهد نشان که نبندد
بهار نیز به هر غنچه بسته است دل اینجا
در این چمن چه کند بلبل اشیان که نبندد
لب شکایت اگر وا شود به وصف خموشی
چه بیرها به همان یک دو برگ پان که نبندد
خیال جسته عنقاست مصرعی که ندارم
ز معنی ام چه گشاید کسی جز ان که نبندد
همین کمند علایق که بسته چین فسردن
توگر ز وهم برایی چه نردبان که نبندد
جهان به سرمه گرفت اتفاق معنی بیدل
حدیث عشق چه صنعت کند زبان که نبندد
باز بی تابی ام احرام چه در می بندد
کز غبارم نفس صبح کمر می بندد
فکر جولان همه تشویش عبارت سازی ست
فطرت ابله مضمون دگر می بندد
غیر دل گوشه امنی که توان یافت کجاست
به چه امید نفس رخت سفر می بندد
عرض جوهر ندهی، بی حسدی نیست فلک
ورنه چون اینه دستت به هنرمی بندد
نی دلیل است که این هرزه درایان طلب
بال و پر ریختن ناله شکر می بندد
ریزش ماده بر اجزای ضعیف است اینجا
اسمان سنگ به دامان شرر می بندد
وحشت عمرکمین شیفته فرصت نیست
صبح از دامن افشانده نظر می بندد
تا به کی قصه مستقبل و ماضی خواندن
باخبر باش که افسانه نظر می بندد
عجزم از سعی وفا جوهر طاقت گل کرد
اب درکسوت یاقوت جگر می بندد
کسب جمعیت دل تشنه ضبط نفس است
تنگی قافیه موج گهر می بندد
شمع این محفلم از داغ دلم نیست گزیر
انچه در پا فکنم عجز به سر می بندد
ناله ام داغ شد از بی اثریها بیدل
تیغ چون منفعل افتاد سپر می بندد
به یادت گردش رنگم به هرجا بار می بندد
ز موج گل زمین تا اسمان زنار می بندد
چ سان خاموش باشم بی توکز درد تمنایت
تپش بر جوهر ایینه موسیقار می بندد
سجودی می برم چون سایه کلک افرینش را
که سرتاپای من یک جبهه هموار می بندد
گرفتم تاب اغوشت ندارم، گردش چشمی
تمنا نقش امیدی به این پرگار می بندد
بقدرگردش رنگ اسیای نوبت است اینجا
دو روزی خون ما هم گل به دست یار می بندد
به این تمکین شیرین هرکجا از ناز برخیزی
گره در نیشکر پیش قدت زنّار می بندد
ییام عافیت خواهی ز امید نفس بگسل
ندامت نغمه ساز عبرتی کاین تار می بندد
به ناموس حیا باید عرق در جبهه دزدیدن
ز شبنم گلشن ما رخنه بر دیوار می بندد
نمی باشد حریف حسن تحقیق از حیا غافل
شکوه برق این وادی مژه ناچار می بندد
گر از رینی بیداد نازت شکوه پردازم
شکست دل پر طاووس بر منقار می بندد
به این شوقی که من چون گل به پیراهن نمی گنجم
سر گرد سرت گردیدنم دستار می بندد
ز ننگ ابتذالم اب خواهد ساختن بیدل
تعلق نقش مضمونی که دل بسیار می بندد
قضا تا نقش بنیاد من بیکار می بندد
حنا می ارد و در پنجه معمار می بندد
ز چاک سینه بی روی تو هرجا می کشم اهی
سحر شور قیامت بر سرم دستار می بندد
مگر شرم خیالت نقش بر ابی تواند زد
سراپایم عرق ایینه دیدار می بندد
بساط عبرت این انجمن ایینه ای دارد
که تا مژگان بهم اورده ای زنگار می بندد
نمی دانم به یاد او چسان از خود برون ایم
دل سنگین به دوش ناله ام کهسار می بندد
در ان محفل که من حیرت کمین جلوه اویم
فروغ شمع هم ایینه بر دیوار می بندد
به رعنایی چو شمع ازافت شهرت مباش ایمن
رگ گردن ز هر عضوت سری بر دار می بندد
چه دارد قابلیت جز می تکلیف پیمودن
در این محفل همین دوشم به دوشم بار می بندد
زمان فرصت ربط نفس با دل غنیمت دان
کزین تار این گره چون باز شد دشوار می بندد
اسیر مشرب موجم کزان مطلق عنانیها
گرش تکلیف برگشتن کنی زنّار می بندد
به مخموری ز سیر این چمن غافل مشو بیدل
که خجلت در به روی هر که شد مختار می بندد
چشم تو به حال من گر نیم نظر خندد
خارم به چمن نازد عیبم به هنر خندد
تا چند بر ان عارض بر رغم نگاه من
از حلقه گیسویت گل های نظر خندد
در کشور مشتاقان بی پرتو دیدارت
خورشید چرا تابد بهر چه سحرخندد
دل می چکد از چشمم چون ابر اگر گریم
جان می دمد از لعلت چون برق اگر خندد
با اهل فنا دارد هرکس سر یکرنگی
باید که به رنگ شمع از رفتن سر خندد
در کارگه خوبی یارب چه نزاکتهاست
صدکوه به خود بالد تا موی کمر خندد
در جوی دم تیغت شیرینی ابی هست
کز جوش حلاوتها زخمش به شکر خندد
سامان طرب سهل است زین نقش که ما داریم
صبح از دو نفس فرصت بر خود چقدر خندد
هر شبنم از ا بن گلشن تمهید گلی دارد
با گربه مدارا کن چندان که اثر خندد
از سعی هوس بگذر بیدل که درین گلشن
گل نیز اگر خندد از پهلوی زر خندد
لعل لب او یکدم بر حالم اگر خندد
تا حشر غبار من بر اب گهر خندد
بی جلوه او تا چند از سیرگل و شبنم
اشکم ز نظر جوشد داغم به جگر خندد
یک خنده او برق بنیاد دو عالم شد
دیگر چه بلا ربزد گر بار دگر خندد
جوش چمن از خجلت در غنچه نفس دزدد
انجا که گل داغم از اه سحر خندد
یک شبنم از این گلشن بی چشم تماشا نیست
چندان که حیا بالد سامان نظر خندد
یاد دم شمشیرت هرجا چمن اراید
چون شمع سراپایم یک رفتن سر خندد
افسردگی دل را از اه گشایش کو
سنگ است و همان کلفت هرچند شرر خندد
از چرخ کمان پیکر با وهم تسلی شو
کم نیست از این خانه یک حلقه در خندد
انجا که ز هم ریزد چار اینه امکان
یک جبهه تسلیمم صدگل به سپر خندد
از خجلت بیدردی داغ است سراپایم
مژگان به عرق گیرم تا دیده تر خندد
بی جلوه او بید ل زین باغ چه گل چیند
در کسوت چاک دل چون صبح مگر خندد
صبری که صبح این باغ از ما جدا نخندد
گل می رسد دو دم باش تا بر قفا نخندد
جمعیت دل اینجاست موقوف بستن لب
این غنچه را دمی چند بگذار تا نخندد
تا فکرکفر و دین است چندین شک و یقین است
گر طور دانش اینست مجنون چرا نخندد
ماتمسراست دنیا تا چند شادی اینجا
ای محرمان بگریید کس در عزا نخندد
جز سعی بی نشانی ننگ فسرده جانی ست
بایدگذشت ازین دشت تا نقش پا نخندد
گر پیرم درین باغ از شرم لب گشاید
گل با وجود شبنم دندان نما نخندد
زانوپرستی ام را با صد بهار ناز است
شمع بساط تسلیم سر بر هوا نخندد
عریانی اعتباری ست، افلاسن هم شعاری ست
دلق کهن بهاری ست گر میرزا نخندد
دور غنا و افلاس یک باده و دو جامند
گر با کریم شرمیست پیش گدا نخندد
ای کارگاه عبرت انجام عمر پیریست
قد دوتا دولب شد مرگ ازکجا نخندد
چون نام بر زبانها ننشسته راه خودگیر
نقش نگین نگردی تا برتو جا نخندد
زان چهره عرقناک بی پردگی چه حرفست
ان گل که ابیارش باشد حیا نخندد
پاس حضور الفت از عالمیست کانجا
گر زخم هم بخندد از خم جدا نخندد
هرچند گرد امکان دامان صبح گیرد
بیدل شکستن رنگ برروی ما نخندد
ستمکشی که به جز گریه اش نشا ید و خندد
قیامت است که چون زخم لب گشاید و خندد
هوس پرستی این اعتبار پوچ چه لازم
که همچو صفر به درد سرت فزاید و خندد
چو شمع منصب وارستگی مسلم انکس
که تیغ حادثه تاجش ز سر رباید و خندد
درین زیانکده چندان کف فسوس نسایی
که جوش ابله ایینه ات نماید و خندد
شرار کاغذ و امال ماست توام غفلت
که زندگی دو نفس بیشتر نپاید و خندد
حذر ز صحبت انکس که بی تأمل معنی
به هر حدیث که گو یی ز جا دراید و خندد
خطاست چشم گشودن به روی باخته شرمی
که هر برهنه که بیند به پیشش اید و خندد
جه ممکن است شود منفعل ز غیبت یاران
دهن دریده قفایی که باد زاید و خندد
مثال عبرت اشیا درین بساط تحیر
کمین گر است که کس اینه زداید و خندد
درین جنونکده این است ناگزیر طبایع
که نالد و تپد و گرید و سراید و خندد
دل گرفته بید ل نیافت جای شکفتن
مگر چو صبح ازین خاکدان براید و خندد
جهان کجاست، گلی زان نقاب می خندد
سحر تبسمی از افتاب می خندد
فنای ما چمن ارای بی نقابی اوست
به قدر چاک کتان، ماهتاب می خندد
تلاش اگهی ات ننگ غفلت است اینجا
مژه ز هم نگشایی که خواب می خندد
تهی ز خویش شدن مفت اگهی باشد
ز صفر بر خط ما انتخاب می خندد
کجاست فرصت دیگرکه ما به خود بالیم
محیط نیز در اینجا حباب می خندد
زعلم وفضل بجزعبرت انچه جمع کنید
گشاد هر ورقش برکتاب می خندد
درنگ راهبرکاروان فرصت نیست
کجا روبم که هر سو شتاب می خندد
به درسگاه ادب حرف و صوف مسخرگی ست
ز صد سوال همین یک جواب می خندد
ز برق حسن کسی را مجال جرات نیست
بپوش چشم که حکم حجاب می خندد
زبان به لاف مده، پاس شرم مغتنم است
چو بازگشت لب موج اب می خندد
غبار صبح تماشاست هرچه باداباد
تو هم بخند جهان خراب می خندد
دلت چو شمع به هجر که داغ شد بیدل
کز اشک گرم تو بوی کباب می خندد
رنگم نقاب غیرت ان جلوه می درد
فطرت جنون کند که ز بویم اثر برد
شادم که بی نشانی اثار رنگ و بو
بیرونم از قلمروتحقیق پرورد
این چار سو ادبگه سودای نازکیست
عمری ست ضبط اه من ایینه می خرد
خلقی در امل زد و با داغ یأس رفت
اتش به کارگاه فسون خانه خرد
داغم ز جلوه ای که غرور تغافلش
ایینه خانه ها کند ایجاد و ننگرد
هنگامه قبول نفس بسکه تنگ بود
پا تا سرم چو شمع ز هم خورد دست رد
نقاش شرم دار ز پرداز انفعال
تصویرم ان کشد که ز رنگم براورد
ایینه خرام بهار است گرد رنگ
من نقش پا خیال تو هرجا که بگذرد
طاووس من بهار کمین چه مژده است
عمری ست بال می زنم و چشم می پرد
بیدل جواب مطلب عشاق حیرت ست
انکس که نامه ام برد ایینه اورد
هوس در مزرع امال گو صد خرمن انبارد
شرار کاغذ ما ربزش تخم دگر دارد
غبار گفتگو بنشان مبادا فتنه انگیزی
نفسها رفته رفته شور محشر بار می ارد
جلال عشق اخر سرمه سازد شور امکان را
ز برق غیرت اتش نیستان ناله نگذارد
جهان محکوم تقدیر است باید داشت مغرورش
اگر ناخن ز قدرت دم زندگو پشت خود خارد
چه گل خرمن کنیم از ریشه های نقش پیشانی
عرق درمزرع بیحاصل ما خنده می کارد
شکست شیشه برهم می زند هنگامه مستان
کسی از امتحان یارب دل ما را نیازارد
به این ذوق طرب کز حسرت دیدار لبریزیم
نگه خواهد چکیدن گر تری دامانم افشارد
جنون مشرب پروانه ای دارم که از مستی
زند اتش به خویش و صیقل ایینه پندارد
مژه هرجاگشودم سیر نیرنگ دویی کردم
ببندم چشم تا از راه نم ایینه بردارد
نمو از ریشه بی عشرت ما می کشد گردن
وگرنه ابر این وادی سر افکنده می بارد
چو غفلت غافلیم از غفلت احوال خود بیدل
فراموشی، فراموشی به یادکس نمی ارد
بر این ستمکده یارب چه سنگ می بارد
که دل شکستگی و دیده رنگ می بارد
نصیبه دل روشن بود کدورت دهر
همین به خانه ایینه زنگ می بارد
چو غنچه واننمودند بی گره گشتن
که رنگ امن به دلهای تنگ می بارد
بیا که بی تو به بزم از ترانه های حزین
دل شکسته ز گیسوی چنگ می بارد
ژ خاک کوی تو مشق نزاکتی دارم
که بوی گل به دماغم خدنگ می بارد
گذشت فرصت وصل وز نارسایی وهم
نگه ز اشک همان عذر لنگ می بارد
به چشم شوق نگاهی که در بهار نیاز
شکست حال ضعیفان چه رنگ می بارد
به ذوق پرورش وهم اب می گردیم
سحاب ما همه برکشت بنگ می بارد
دلیل عبرت دل صبح نادمیده بس است
که ضبط اه بر ایینه زنگ می بارد
هجوم سایه گل دامگاه راحت نیست
بر این چمن همه داغ پلنگ می بارد
زبس به کشت حسد خرمن است افتها
دمی که تیر نبارد تفنگ می بارد
ز دام حادثه بیدل رهایی امکان نیست
که قطره تو به کام نهنگ می بارد
نه فخر می دمد اینجا نه ننگ می بارد
بر این نشان که تو داری خدنگ می بارد
فریب ابر کرم خورده ای از این غافل
که قطره قطره همان چشم تنگ می بارد
دگر چه چاره به جز خامشی که همچو حباب
بر ابگینه ما اه سنگ می بارد
وداع فرصت برق و شرار خرمن کن
به مزرعی که شتاب از درنگ می بارد
بهار این چمن از بسکه وحشت اندودست
ز داغ لاله جنون پلنگ می بارد
به پرسش دل چاک که سوده ای ناخن
که رنگ خون بهارت ز چنگ می بارد؟
به حیرتم که نگاه از چه حیرت اب دهم
ز خار وگل همه حسن فرنگ می بارد
دل شکسته خمستان یاد نرگس کیست
که اشکم از مژه ساغر به چنگ می بارد
مخور فریب مروت ز چرخ مینارنگ
که جای باده از این شیشه سنگ می بارد
ز ابیاری کشت حسد تبرا کن
که خون عافیت از ساز جنگ می بارد
خطاست تهمت جرات به عجز ما بستن
هزار ابله بر پای لنگ می بارد
مخواه غیر توهم ز اغنیا بیدل
که ابر مزرع این قوم بنگ می بارد
ادب سنج بیان حرفی از ان لب هرکجا دارد
خرام موج گوهر پا به دامان حیا دارد
کف خاکیم در ما دیگرانداز رسایی کو
که دست عجز اگر دارد بلندی در دعا دارد
بخار ازگل، گهر از اب سر برمی کشد اینجا
نگوِِیی مرده رفتاری ندارد زنده پا دارد
غم و شادی ندارد پا و سر پن ماجرا بگذر
چو محمل تهمت بیداری ما خوابها دارد
ازین کلفت سرا برخیز و پا بر قصر گردون زن
قیامت فتنه ای از دامنت سر در هوا دارد
اگر صد نام بندی بر صفیر دعوت عنقا
هما از بی نیازی سر به اوج کبریا دارد
بقای جاه موقوف ست بر انعام بی برگان
غنا مهر سرگنجش همان دست گدا دارد
سر سودایی من خاک راه یاد دلداری
که نامش تا رسد بر لب دهن حمد خدا دارد
زمین انقلاب نظم غیرت نیست ناموزون
نشست گرد میدان بر سر مردان ادا دارد
مگرداغ تودوزد چشم بر درد من بیدل
وگرنه این گلستان کی سر بوی وفا دارد
اگر معشوق بی مهر است وگر عاشق وفا دارد
تماشا مفت دیدنها محبت رنگها دارد
شرار کاغذ ما خنده دندان نما دارد
طربها وقف بیتابی که اهنگ فنا دارد
به واماندن نکردم قطع امید ز خود رفتن
شکست بال اگر پرواز گم کرده صدا دارد
ز بس مطلوب هر کس بی طلب اماده است اینجا
اجابت انفعال از شوخی دست دعا دارد
درین محفل زبونیم انقدر از سستی طالع
که رنگ ناتوانی هم شکست کار ما دارد
به صد جا کرده سعی نارسا منزل تراشیها
و گرنه جاده دشت طلب کی انتها دارد
که می خواهد تسلی از غبار وحشت الودم
که چون صبح این کف خاکستر اتش زیر پا دارد
سبب کم نیست گر بر هم ز نی ربط تعلق را
چو مژگان هر که برخیزد ز خود چندین عصا دارد
حقیقت واکش نیرنگ هر سازی ست مضرابی
تو ناخن جمع کن تا زخم ما بینی چها دارد
به خجلت تا نیاید وام معذوری اداکردن
نماز محرمان پیش از قضا گشتن قضا دارد
ز حرص منعمان سعی گدا همگن مدان بیدل
که خاک از بهر خوردن بیش از اتش اشتها دارد
تصور جوهر اکاهی قدرت کجا دارد
بهار فضل ان سوی تعقل رنگها دارد
نهال اید برون تخمی که افشانند بر خاکش
دربن صحرا ز پا افتادن ایجاد عصا دارد
ندید از ابله ریگ روان منع جنون تازی
به نومیدی زپا منشین که هر وامانده پا دارد
به گردون می برد نظاره را واماندن مژگان
مشو غافل ز پروازی که بال نارسا دارد
غریق ایی برون تا محرم تحقیق سازندت
که این دپا بقدر موج دستی اشنا دارد
اثرهای دعا روشن نشد بی احتیاج اینجا
ز اسرار کرم گر اگهی دارد گدا دارد
سراپا محوشد تا جمله اگاهی شوی بیدل
بقدر گم شدنها هرکه اینجا رهنما دارد
حرصت ان نیست که مرگش ز هوس وادارد
درکفن نیز همان دامن دنیا دارد
زین چمن برگ گلی نیست نگرداند رنگ
باخبر باش که امروز تو فردا دارد
همه از جلوه به انداز تغافل زده ایم
انچه نادیده توان دید تماشا دارد
جاده در دامن صحرای ملامت چاکی ست
که سر بخیه ز نقش قدم ما دارد
دم تیغ تو نشد منفعل ازکشتن ما
خون عاشق چقدر اب گوارا دارد
سایه گم شده محو نظر خورشید است
هرکه ز خویش رود در چمنت جا دارد
لاله در دامن این دشت به توفان زده است
یاس مجنون چقدرگرد سویدا دارد
مقصد ناله دل از من مدهوش مپرس
شوق مست است ندانم چه تقاضا دارد
منکر وحشت ما سوخته جانان نشوی
شعله در بال و پر ریخته عنقا دارد
ما و من نغمه قانون خیال است اینج
اثر هستی ما قطره به دریا دارد
لفظ گل کرده ای ایینه معنی برگیر
پری اسمی ست که از شیشه مسما دارد
رهرو از رنج سفر چاره ندارد بیدل
موج، دایم ز حباب ابله پا دارد
رگ گل استین شوخی کمین صید ما دارد
که زیر سنگ دست از سایه برگ حنا دارد
اگر در عرض خویش ایینه ام عاریست معذورم
که عمری شد خیال او مرا از من جدا دارد
نگردد سابه بال هما دام فریب من
هنوزم استخوان جوهر ز نقش بوریا دارد
به رنگ سایه ام عبرت نمای چشم مغروران
مرا هر کس که می بیند نگاهی زیر پا دارد
نمی باشد ز هم ممتاز نقصان و کمال اینجا
خط پرگار در هر ابتدایی انتها دارد
حیات جاودان خواهی گداز عشق حاصل کن
که دل در خون شدن خاصیت اب بقا دارد
به عبرت چشم خواهی واکنی نظاره ما کن
غبار خاکساران ابروی توتیا دارد
به دل تا گرد امیدی ست از ذوق طلب مگسل
جهانی را گدا در سایه دست دعا دارد
اگر موجیم یا بحریم اگر ابیم یا گوهر
دویی نقشی نمی بندد که ما را از تو وا دارد
به فکر اضطراب موج کم می باید افتادن
تپش در طینت ما خیر باد مدعا دارد
من و تاب وصال و طاقت دوری چه حرفست این
اسیری راکه عشقت خواند بیدل دل کجا دارد
زمینگیری ز جولانم چه امکانست وادارد
بروب رفتن ز خود چون شمع ر هرعضوپا دارد
خط طومار یاهن ارایش مهر جفا درد
به رنگ شاخ گل اهم سراپا داغها دارد
در ان وادی که من دارم کمین انتظار او
غباری گر تپد اواز پای اشنا دارد
زگل باید سراغ غنچه گمگشته پرسیدن
که از چشم تحیر رفتن دل نقش پا دارد
فناپروردگانیم از مزاج ما چه می پرسی
فضای عالم موهوم هستی یک هوا دارد
سرایت نغمه عجزیم ساز افرینش را
درپن محفل شکست از هرچه باشد رنگ ما دارد
قد پیران تواضع می کند عیش جوانی را
پل از بهر وداع سیل پشت خود دوتا دارد
ز خوب و زشت امکان صافدل تنگی نمی چیند
به بزم اینه عکسی اگر ره برد جا دارد
ز حال گوشه گیر فقر ای منعم مشو غافل
که خواب مخملی در رهن نقش بوریا دارد
ز عالم نگذری بی دستگیریهای ازادی
کسی برخیزد از دنیا که از وحشت عصا دارد
جهانی سرخوش اگاهی ست ازگردش حالم
شکست رن من چون خند مینا صدا دارد
به رنگ اب سیر برگ برگ این چمن کردم
گل داغ ست بیدل انکه بویی از وفا دارد
گهی بر سر، گهی در دل، گهی در دیده جا دارد
غبار راه جولان تو با من کارها دارد
چو شمع از کشتنم پنهان نشد داغ تمنّایت
به بزم حسرتم ساز خموشی هم صدا دارد
مباد افت تماشاخانه گلزار حسرت را
که انجا رنگهای رفته هم رو بر قفا دارد
در این وادی که قطع الفت است اسباب جمعیّت
بنالد بیکسی بر هر که چشم از اشنا دارد
که می گوید به ان صیاد پیغام گرفتاران
قفس بر طایر ما گرنه راه ناله وادارد
به این اوارگیها گردباد دشت توحیدم
بنای من به گرد خوبش گردیدن به پا دارد
خیالی می کند شوخی کدام اظهار وکو هستی
هنوز این نقشها در خامه نقاش جا دارد
شرر در سنگ می رقصد، می اندر تاک می جوشد
تحیّر رشته سازست و خاموشی صدا دارد
بهار انجمن وحشی ست از فرصت مشو غافل
که عشرت در شکفتنهای گل اواز پا دارد
به انداز تغافل پیش باید برد سودایی
که جنس جلوه عریان است و چشم ما حیا دارد
حذر کن از تماشاگاه نیرنگ جهان بیدل
تو طبع نازکی داری و این گلشن هوا دارد
نوبهار است و جهان سیر چمنها دارد
وضع دیوانه ما نیز تماشا دارد
دل اگر صاف شد از زخم زبان ایمن باش
دامن اینه از خار چه پروا دارد
اثر ناله عشاق ز هر ساز مخواه
این نوایی ست که در پرده دل جا دارد
ادب عشق اگر مانع شوخی نشود
خاک ما مرهم ناسور ثریا دارد
هیچکس رمز سویدای دل ما نشکافت
نفس سوخته لاله معما دارد
عالم از هرزه دوی اینهمه بر ما تنگ است
گرد ماگر شکند دامن صحرا دارد
کفر و دین مانع تحقیق نگاهان نشود
سیل هر سوگذرد راه به دریا دارد
صد چمن لاله وگل زد قدح نازبه سنگ
قمری از سرو همان گردن مینا دارد
به طواف در دل کوش که ایینه مهر
جوهر بینش اگر دارد از انجا دارد
وحشت ریگ روان صیقل این اینه است
که به صحرای جنون ابله هم پا دارد
مو به مو حسرت نیرنگ تماشای توایم
شمع، سامان نگه در همه اعضا دارد
بیدل از حیرت ایینه ما هیچ مپرس
نشئه جوهر تحقیق اثرها دارد
دماغ بلبل ما کی هوای بال و پر دارد
ز اوراق کتاب رنگ گل جزوی به سر دارد
چه مکان است کیرد بهرای شوق از خط خوبان
نگاه بوالهوس از سرمه هم خاکی به سردارد
چو برگ گل کز اسیب نسیمی رنگ می بازد
تن نازک مزاج او ز بوی گل خطر دارد
توان از نرمی دل محرم درد جهان گشتن
که طبع مومیایی از شکستنها خبر دارد
بغیر از خاک گردیدن پناهی نیست ظالم را
که تیغ شعله در خاکستر امید سپر دارد
مباد از صحبت ایینه ناگه منفعل گردی
که ان گستاخ روی سنگدل دامان تر دارد
شدم خاک و ز وحشت بر نمی اید غبار من
به خاکستر هنوز این شعله افسرده پر دارد
دل اسوده تشویش بلای دیگر است اینجا
صدف ایمن نباشد از شکستن تاگهر دارد
بغیر از خودگدازی چیست در بنیاد محرومی
دل عاشق همین خون گشتنی دارد اگر دارد
به نومیدی ز امید ثمر برگ قناعت کن
که نخل باغ فرصت ریشه درطبع شرر دارد
ز ناهنجاری مغرور جاه ایمن مشو بیدل
لگداندازیی بر پرده دارد هرکه خر دارد
بت هندی کی از دردسر ترکان خبر دارد
در این کشور میان کو تا دماغ بهله بردارد
درین دریا که هر یک قطره صد دامن گهر دارد
حباب ما به دل پیچیده اه بی اثر دارد
نباشدگرتلاش عافیت نقد است ارامت
نفس را سعی راحت اینقدر زیر و زبر دارد
به یک رنگ از بهار مدعای دل مشو قانع
که این ایینه غیر از خون شدن چندین هنر دارد
حبابم درکنار موج دارد سیر جمعیت
به راحت می پرد مرغی که زیر بال سر دارد
به روی عشرتم نتوان در چاک جگر بستن
چو مژگان شام من ارایش صبحی دگر دارد
به این هستی اگر نامی به دست افتد غنمیت دان
که بسیار است اگر دوش نفس اواز بردارد
به ظاهرگر زمینگیرم زمقصد نیستم غافل
که چشم نقش پا از جاده بر منزل نظر دارد
بقدر اعتبارات است ضبط خویش مردم را
چو سنگی ابدار افتد فسردن بیشتر دارد
نخواهد شد سیاهی از جبین اخترم زایل
شب عاشق به موی کاسه چینی سحر دارد
صفا در عرض سامان هنرگم کرده ام بیدل
ز جوهر حیرت ایینه من بال وپر دارد
بر طمع، طبع خسیسی که تفاخر دارد
ابرو را عرق سعی تصور دارد
با بخیلان نه همین طبع گدا ناصاف است
کیسه خود هم ازین قول دلی پر دارد
گل این باغ اگر بیخبر از فرصت نیست
خنده رنگ به روی که تمسخر دارد
طبع شهوت نسب از سیرگریبان عاری ست
گردن خر سر تحقیق به اخور دارد
خاک شو معنی موهومی هستی دریاب
فهم رازت به عدم جیب تفکر دارد
نی ز هستی خجلم نی ز جنون منفعلم
طبع بی ساخته شوق چه عنصر دارد
ز شکست است رک گردن امواج بلند
عاجزی هم چقدر ناز و تکبر دارد
قلت مایه عرق می کشد از طبع کریم
ابر هرجا تنک افتاد تقاطر دارد
خودگدازست شراری که به جایی نرسد
ناله در بی اثری سخت تأثر دارد
محو گردیدن ما انهمه ناموزون نیست
سکته مصرع نظاره تحیر دارد
بیدل از جهل میندیش که در مکتب عشق
گر همه طفل سرشک است تبحر دارد
بیا ای شعله تا دل فال وصلی از تو بردارد
که این شمع خموش امشب نگاهی در سفر دارد
تماشاگاه معدومی ز من چیده ست سامانی
که هر کس چشم می پوشد ز خود بر من نظر دارد
به دوش هر نفس از دلگرانی محملی دارم
مگر سعی شرر این کوه را از خاک بردارد
به بو ی مژدهُ وصلت دل از خود رفته است اما
چنان نام تو می پرسد که پندارم خبر دارد
نجوشد منت غیر، از ادای مدعای من
به گاه ناله، مکتوب من از خود نامه بردارد
به نومیدی هوس اواره صد گلشن امیدم
من و وامانده پروازی که در هر رنگ پر دارد
به هم چسبیدن مژگان به کنج فقر می گوید
که نی هرچند صرف بوریا گردد شکر دارد
تو از کیفیت اقبال فقر اگه نه ای ورنه
طلسم بی دری از هر طرف ایند در دارد
بهار جلوه از کف می رود فرصت غنیمت دان
اگر رنگ است و گر بو دامن گل برکمر دارد
نگه در چشم اهو اب شد از رشک قربانی
که تیغش گر کند رحمی شب ما هم سحر دارد
نوای قمری و بلبل مکرر شد درین گلشن
تو اکنون ناله کن بیدل که اهنگت اثر دارد
در این وادی کف یایی ز اسایش خبر دارد
که بالینهای نرم ابله در زیر سر دارد
نمی گردد فروغ عاریت شمع ره مستان
به نوز باده چشم جام، سامان نظر دارد
به دل رو کن اگر سرمنزل امنی هوس داری
نفس در خانه ایینه ارامی سفر دارد
سلامت نیست ساز دل، چه در صحرا، چه در منزل
متاع رنگ ما صد کاروان افت به بر دارد
مرید نام را نبود گزیر از خون دل خوردن
نگین دایم ز نقش خویش دندان بر جگر دارد
کدامین دستگاه ایینه نازست دریا را
که از افسردگی ها خاک ساحل هم گهر دارد
دوبینیهاست اما در شهود غیر احول را
به خودگر می گشاید چشم از وحدت خبر دارد
نمی دانم چه اشوبی که در بزم تماشایت
نگال از موج مژگان هر طرف دستی به سر دارد
به اهی می توان رخت جهان خاکستری کردن
که گلخنها به سامان است گر دل یک شرر دارد
تحیر نقش نیرنگ دو عالم سوخت در چشمم
چراغ خانه ایینه ام برقی دگر دارد
به این بی دست و پایی کیست گرد دستگیر من
مگر همچون سپند از جای خویشم ناله بر دارد
حباب از حیرت کم فرصتی های زمان بیدل
نگاهی جانب دریا به پشت چشم تر دارد
ز جرگه سخنم خامشی به در دارد
فشار لب بهم اوردن این اثر دارد
ز دستگاه گرانجانی ام مگوی و مپرس
دمی که ناله کنم کوهسار بر دارد
سخن به خاک مینداز در تأمل کوش
به رشته ای که گهر می کشی دو سر دارد
بهم زن الفت اسباب خودنمایی را
شکست اینه، ایینه ای دگر دارد
تنزه اینه دار بهار ناز خوش ست
حنا مبند به دستی که رنگ بر دارد
به دوش اشک روانیم تا کجا برسیم
چو شمع محفل عشاق چشم تر دارد
به مرگ هم نتوان رستن از عقوبت دل
قفس شکسته ما بیضه زیر پر دارد
به هرچه می نگرم شوخی تبسم تست
جهان روز و شبم ششجهت سحر دارد
غبار غیر ندارم به خویش ساخته ام
دلی که صاف شد ایینه در نظر دارد
نریخت دیده سرشکی که من قدح نزدم
گداز دل چقدر ناز شیشه گر دارد
ز صبح این چمن اگاه نیست غره جاه
گشاد بال همان خنده ای دگر دارد
به نقش پا چه رسد بیدل از نوازش چرخ
به باد می دهدم گر ز خاک بردارد
شمع بزمت چه قدم بردارد
پای ما ابله سر دارد
گل این باغ گریبان چاک ست
خنده از زخم که باور دارد
در تکلیف تبسم مگشای
دهن تنگ تو شکر دارد
خاک سامان غبارش کم نیست
نیستی نیز کر و فر دارد
عالمی چشم ز ما روشن کرد
رنگ ما خاصیت زر دارد
کس چه خواند رقم پیشانی
صفحه ما خط مسطر دارد
سر هر فکر گریبان خواه است
موج هم تکمه گوهر دارد
بی خریدار چه ارزد گوهر
دل همان است که دلبر دارد
تا فسردی ز نظرها رفتی
رنگ پرواز ته پر دارد
لب بهم ار و حلاوتها کن
خامشی قند مکرر دارد
یک نفس قطع دو عالم کردم
دم این تیغ چه جوهر دارد
سرگران می گذرد نرگس یار
مزد چشمی که مژه بردارد
تا دماغ است، هوس بال گشاست
سر هر بام کبوتر دارد
بیدل این صورت وشکل انهمه نیست
ادمی معنی دیگر دارد
مگو دل از غم و صبر از جفا خبر دارد
سر بریده ز تیغش جدا خبر دارد
چه ارزو که به ناکامی از جهان نگذشت
ز یاس پرس کزین ماجرا خبر دارد
نگار دست بتان بی لباس ماتم نیست
مگر ز خون شهیدان حنا خبر دارد
فضولی من و تو در جهان یکتایی
دلیل بیخبریهاست تا خبر دارد
در این هوسکده گر ذوق گردن افرازیست
سری برار که از پیش پا خبر دارد
تمیز خشک و تر اثار بی نیازی نیست
گداست انکه ز بخل و سخا خبر دارد
پیام عالم امواج می برد به محیط
تپیدنی که ز پهلوی ما خبر دارد
غرور و عجز طبیعی است چرخ تا دل خاک
نه دانه مجرم و نی اسیا خبر دارد
به پیش خویش بنالید و لاف عشق زنید
گل از ترانه بلبل کجا خبر دارد
مباد در صف محشر عرق به جوش ایم
که از تباهی کارم حیا خبر دارد
از این فسانه که بی او نمرده ام بیدل
قیامت است گر ان دلربا خبر دارد
درین ره تا کسی از وصل مقصد کام بردارد
ز رفتن دست می باید به جای گام بردارد
د ر این گلشن ز دور فرصت عشرت چه می پرسی
که می خمیازه گردیده است تا گل جام بردارد
من ان صیدم که در عرض تماشاگاه تسخیرم
ز حیرت کاسه دریوزه چشم دام بردارد
به تکلیف بلندی خون مکن مشت غبارم را
دماغ نیستی تا کی هوای بام بر دارد
به صد مصر شکر نتوان قناعت با شکر بستن
کرم مشکل که از طبع گدا ابرام بردارد
دل اهنگ گدازی دارد و کم ظرفی طاقت
کبابم را مباد روی اتش و خام بردارد
ندامت ساقی است اینجا به افسوسی قناعت کن
مگر دستی که بر هم سوده باشی جام بردارد
درین بازار سودی نیست جز رنج پشیمانی
سحر هرکس دکانی چیده باشد شام بردارد
هواپیمای عنقا شهرتی مپسند همت را
نگین بی نشان حیف است ننگ نام بردارد
به رنگی سرگران افتاده ایم از سخت جانیها
که دشواراست قاصد هم زما پیغام بردارد
هوس تسخیر معشوقان بازاری مشو بپدل
کسی تا کی پی این وحشیان رام بردارد
کسی از التفات چشم خوبان کام بردارد
که بر هر استخوان صد زخم چون بادام بردارد
به قدر زخم چون گل شوخیی انداز مستی کن
نمی باشد تهی از نشئه هرکس جام بردارد
به طوف دامنت کم نیست از سعی غبار من
اگر خود را بجای جامه احرام بردارد
عتابش باورم ناید که ان لعل حیا پرورد
تبسم برنمی دارد چسان دشنام بردارد
جهان بی جلوه مدهوش است هم درپرده توفان کن
که می ترسم تحیر گردش از ایام بردارد
نظر از سیر هستی بستن است اخر، خوشا چشمی
که از اغاز با خود نسخه انجام بردارد
دماغ پختگان مشکل شود خجلتکش هستی
مگر این ننگ همت را خیالی خام بردارد
چو دل بی مدعا افتاد گو عالم به غارت رو
که ممکن نیست توفان از گهر ارام بردارد
گرانجان را نباشد طاقت بار سبکروحان
نگین را می شود قالب تهی چون نام بردارد
عبارت بی غبار صافی مطلب نمی باشد
محبت کاش رسم نامه و پیغام بردارد
کسی کز سرکشی راه طریقت سر کند بیدل
خورد صد پیش پا چون موج تا یک گام بردارد
دل از دم محبت، چندین فتور دارد
این باده سخت تند است بر شیشه زور دارد
نامحرم قضایی شوخی مکن درین دشت
کان برق بر سیاهی چشمی ز دور دارد
با انحراف هر وضع ننگ تجاهلی هست
چشم تغافل انشا تقلید کور دارد
همسنگ خامکاران مپسند پختگان را
الماس معدن ما شر م از بلور دارد
عاشق به عزم مقصد محتاج راهبر نیست
پروانه در ته بال مکتوب نور دارد
گر از خم کلاه است عرض جلال شاهان
گرد شکست ما هم عجز غیور دارد
گر مرد احتیاطی از خود مباش غافل
طوفان به هر مسامت چندین تنور دارد
تلخ است عیش امروز ازگفتگوی فردا
در خانه ای که ماییم همسایه شور دارد
ناقابل تواضع مگذر ز بزم احباب
اه از کسی که زین اب بی پل عبور دارد
ننگ است وهم تمثال در جلوه گاه تحقیق
مشاطه به کزین بزم ایینه دور دارد
از خود برامدن نیز درکیش اهل تسلیم
هرچند سرکشی نیست وضع غرور دارد
بیدل کمال هر چیز بر جوهر است موقوف
جایی که من نباشم غربت قصور دارد
هوس پیمای فرصت گرد کلفت در قفس دارد
همین خاک است و بس گر شیشه ساعت نفس دارد
لب از خمیازه صبح قیامت تا نمی بندی
خم اسودگی جوش شراب خام رس دارد
در سعی جنون زن، از وبال هوش بیرون ای
به زحمت تا نگیرد کوچه دانش عسس دارد
نه تنها شامل هستی ست عشق بی نشان جوهر
عدم هم زان معیت دستگاه پیش و پس دارد
جنون الرحیلی شش جهت پیچیده عالم را
مپرس از کاروان منزل هم اهنگ جرس دارد
برون ار از طبیعت خار خار وهم اسودن
که چشم بی نیازان از رگ این خواب خس دارد
نفس هر پر زدن خون دگر در پرده می ریزد
طبیب زندگی شغلی همین نیش مجس دارد
خراش دامن عزت مخواه از ترک خوشخویی
که راه کوی بدکیشی سگان بی مرس دارد
محبت عمرها شد رفته می جوشد ز خاطرها
ندارد جز فراموشی کسی گر یاد کس دارد
ندامت نیست غافل از کمین هیچکس بیدل
به هر دستی که عبرت وارسد دست مگس دارد
جهان، جنون بهار غفلت، ز نرگس سرمه ساش دارد
ز هر بن مو به خواب نازیم و مخمل ما قماش دارد
اگر دهم بوی شکوه بیرون ز رنگ تقریر می چکد خون
مپرس ازیأس حال مجنون دماغ گفتن خراش دارد
چو شد قبول اثر فراهم زخاک گل می کند حنا هم
فلک دو روزی غبار ما هم به زبرپای تو کاش دارد
گشاد بند نقاب امکان به سعی بینش مگیر اسان
که رنگ هر گل درین گلستان تحیر دور باش دارد
به گرد صد دشت و در شتابی که قدر عجز رسا بیابی
سراز نفس سوختن نتابی به خود رسیدن تلاش دارد
حذر ز تزویر زهدکیشان مخور فریب صفای ایشان
وضوی مکروه خام ریشان هزارشان و تراش دارد
نشسته ام ازلباس بیرون دگرچه لفظ وکدام مضمون
به خامشی نیز ساز مجنون هزار اهنگ فاش دارد
سخن به نرمی ادا نمودن ز وضع شوخی حیا نمودن
عرق نیاز خطا نمودن گلاب بزم معاش دارد
خطاست بیدل زتنگدستی به فکرروزی الم پرستی
چو کاسه هر کس به خوان هستی دهن گشوده است اش دارد
حیا عمری ست با صد گردش رنگم طرف دارد
عرق نقاش عبرت از جبین من صدف دارد
نشد روشن صفای سینه اخلاص کیشانت
که درباب بهم جوشیدن دلها چه کف دارد
به شغل لهو چندی رفع سردیهای دوران کن
جهان حیز گرمی در خور اواز دف دارد
دل از فکر معیشت جمع کن از علم و فن بگذر
اگر جهل است و گر دانش همین اب و علف دارد
به توفانگاه افات استقامت رنگ می بازد
درین میدان کسی گر سینه ای دارد هدف دارد
ز اقبال عرب غافل مباشید ای عجم زادان
سریر اقتدار بلخ هم شاه نجف دارد
جدا نپسندد از خود هیچکس مشاطه خود را
مه تابان حضور شب در اغوش کلف دارد
قضا بر سجده ما بست اوج نشئه عزت
طلسم ابروی خاک در پستی شرف دارد
به نومیدی چمن سیر نگارستان افسوسم
حنا داغ ست از رنگی که سودنهای کف دارد
به این عجزی که می بینم شکوه جراتت بیدل
اگر مژگان توانی واکنی فتح دو صف دارد
هر سو نظرگشودیم زان جلوه رنگ دارد
ایینه خانه ها را یک عکس تنگ دارد
بیش وکم تو و ماست نقص وکمال فطرت
میزان عدل یکتا شرم از دو سنگ دارد
خفاش و سایه عمری ست از افتاب دورند
از وضع تیره طبعان تحقیق ننگ دارد
صیادی مرادت گر مطلب تمناست
زبن دامگاه عبرت جستن خدنگ دارد
عالم جمال یار است بی پرده تکلف
اماکسی چه بیند ایینه زنگ دارد
گردی دگرکه دیده است ازکاروان امید
افسوس فرصت اینجا چندی درنگ دارد
زین کارگاه تمثال با دل قناعت اولی ست
از هرگلی که خواهی ایینه رنگ دارد
اسان نمی توان شد غیرت شریک مجنون
از خانه برمیایید، صحرا پلنگ دارد
کس تاکجا بمالد چشم تامل اینجا
سیر سواد هستی صد دشت بنگ دارد
شغل دگر نداریم جز سر به پا فکندن
شمع بساط تسلیم یک گل به چنگ دارد
پیری دمی که گل کرد بی یأس دم زدن نیست
چون شیشه سرنگون شد قلقل ترنگ دارد
ایینه عالمی را بی دم زدن فروبرد
اغوش سینه صافی کام نهنگ دارد
نقاش چشم مستی گردانده است رنگم
تصویر من کشیدن چندین فرنگ دارد
در طبع هرکه دیدیم سعی نگین تراشی است
تا نام بی نشان نیست این کوه سنگ دارد
بیدل تلاش دولت ننگ هزار عیب است
بر نردبان دویدن رفتار لنگ دارد
بی نمک از نمک غیر توهم دارد
لب بام است که اظهار تکلم دارد
جای اشک از مژه تیغ حیا جوهر ریخت
چقدر حسرت زخم تو تبسم دارد
بی تو اظهار اثر خجلت معدومی ماست
قطره دور ز دریا چه تلاطم دارد
زاهد از گنبد دستار به خود می نازد
نکنی عیب که خر فخر به توقم دارد
گر به دادت نرسد شور قیامت ستم است
درد هستی است که فریاد تظلم دارد
فیض خورشید به عالم ز کواکب نرسد
شیشه تنگ کجا حوصله خم دارد
مفت غواص تامل گهرمعنی بکر
دفتر بیدل ما خصلت قلزم دارد
بیدل از فیض قناعت چمن عافیت است
تکیه عمری ست که بر بستر قاقم دارد
جنون از بس شکست ابله در هر قدم دارد
بنای خانه زنجیر ما چون موج نم دارد
به برقم می دهد خرمن خیال موج رفتاری
که اعجاز خرامش اب و اتش را به هم دارد
ز لعل خامشت رمز تبسم کیست بشکافد
خیالی دست بر چاک گریبان عدم دارد
فضولیهای امید اینقدر جان می کند ورنه
دل الفت پرست یاس از شادی چه غم دارد
به ترگ جاه زن تا درنگیرد ننگ افلاست
که رنج خودفروشی می کشد هرکس درم دارد
به لغزش چون ننالد خامه حسرت صریر من
که زنجیر سیه بختی به تحریک قدم دارد
ز تدبیر محبت غافلم لیک اینقدر دانم
که دل تا اتشی در سینه دارد دیده نم دارد
نگه ننگاشت صنع ا گهی در دیده اعیان
قلم در نرگسستان یک قلم سه و القلم دارد
مدار ای زشت رو امید تحسین از صفا کیشان
که اسباب خوش امد خانه ایینه کم دارد
نوای عیش گو خون شو، دمی با درد سوداکن
نفس با این بضاعت هرچه دارد مغتنم دارد
اگر دشمن تواضع پیشه است ایمن مشو بیدل
به خونریزی بود بی باک شمشیری که خم دارد
شکوه مفلسی ما را به خاموشی علم دارد
سفالین کوس درویشان ز بس خشک است نم د ارد
سر در جیب، ازاد است از فتراک افتها
مقیم گوشه دل حکم اهوی حرم دارد
پریشان نسخه ایم از ربط این اجزا چه می پرسی
تأملهای بی شیرازگی ما را بهم دارد
تمیز پشت و رویت اینقدر فطرت نمی خواهد
عدم انجاکه هستی گل کند.ستی عدم دارد
نگاهی تا ببالد رفته ای بیرون ازبن محفل
چو شمع اینجا همان تحریک مژگانت قدم دارد
صدا بر ششجهت می پیچد ازیک دامن افشاندن
جهان صید کمند وحشیی کز خویش رم دارد
به پرهیز ای هوس از اتفاق پنبه و اتش
مریض حسرتیم و شربت دیدار سم دارد
ندامت مطلبم دیگر مپرس از رمز مکتوبم
شقی در سینه دارد خامه من گر رقم دارد
نوای نیستان عافیت، اهنگ تصویرم
ز ساز خود برون ناامدنهایم علم دارد
نفس تا می کشم چون غنچه ازخود رفته ام بیدل
ز غفلت در بغل مینای من سنگ ستم دارد
گرفتار رسوم اندیشه ارام کم دارد
عقاید انچه دارد خدمت دیر و حرم دارد
دماغ ارمیدن نیست با گل، شبنم ما را
در این ایینه گر ابی ست چون تمثال رم دارد
از این صحرای وحشت چون شرر دیگر چه بردارم
همه گر سر توان برداشتن حکم قدم دارد
خرد را از بساط می پرستان نیست جان بردن
که هر ساغر ز موج می به کف تیغی علم دارد
نوای خامشان در پرده دود دل است اینجا
نگویی شمع تنها گریه دارد، ناله هم دارد
گسستن سخت دشوارست زنار محبت را
برهمن رشته واری از رگ سنگ صنم دارد
به وقت رخصت یاران تواضع می شود لازم
قد پیران به اهنگ وداع عمر، خم دارد
اگر مردی در تخفیف اسباب تعلق زن
کز انگشت دگر انگشت نر یک بند کم دارد
بود در طینت بی مغز حفظ گفتگو مشکل
برون ریزد دهانش هرچه انبان در شکم دارد
بغیر از وهم کو سرمایه تا بر نقد خرد نازی
همان در کیسه دریاست گر گاهی درم دارد
ز خاک شور نتوان بیش از این حاصل طمع کردن
به حسرت هم اگر جان می دهد ممسک کرم دارد
خموشی ربط اهنگ جنونم نگسلد بیدل 
ز ساز دل مشو غافل تپیدن زیر و بم دارد
مگو این نسخه طور معنیی یک دست کم دارد
تو خارج نغمه ای ساز سخن صد زیر و بم دارد
صلای عام میاید به گوش از ساز این محفل
قدح بحرکدا چیده ست و جام از بهر جم دارد
ادب هرجا معین کرده نزل خدمت پیران
رعایت کردگان رغبت اطفال هم دارد
زیان را سود دانستم کدورت را صفا دیدم
سواد نسخه کمفرصتان خط در عدم دارد
خم ابرو شکست زلف نیزارایش است اینجا
نه تنها حسن قامت را به رعنایی علم دارد
به چشم هوش اگر اسرار این ایینه دریابی
صفا و جوهر و زنگار چشمکها بهم دارد
من این نقشی که می بندم به قدرت نیست پیوندم
زبان حیرت انشایم به موهومی قسم دارد
نوشتم انچه دل فرمود خواندم هرچه پیش امد
مرا بی اختیاریها به خجلت متهم دارد
ز تحریرم توان کیفیت تسلیم فهمیدن
غرورکاتب اینجا سرنگونی تا قلم دارد
نفس تا هست فرمان هوسها بایدم بردن
به هر رنگی که خواهی گردن مزدور خم دارد
تمیز خوب و زشتم سوخت ذوق سرخوشی بیدل
ز صاف و درد مخمور انچه یابد مغتنم دارد
هوس پیمایی جاهت خمارالود غم دارد
رعونت گر نخواهی نقش پا هم جام جم دارد
مزاج اتشین کم نیست چون گل خرمن ما را
به ان برقی که باید سوخت خود را رنگ هم دارد
چه نقصان گر کدورت سرخط پیشانی ما شد
دبیر طالع ما خامه مشکین رقم دارد
دماغ ارای وهمیم از حباب ما چه می پرسی
شراب محمل ما شیشه بر طاق عدم دارد
چسان رام کمند ناله گردد وحشی چشمی
که خواب ناز هم در حلقه اغوش رم دارد
علاجی نیست غیر از داغ زخم خاکساران را
که چاک جاده یکسر بخیه نقش قدم دارد
بود خونریزتر گر راستی شد پیشه ظالم
چو شمشیری که افتد راست خم اکثر دودم دارد
دل از همدوشی عکس تو بر ایینه می لرزد
که او مست می نازست و این دیوار نم دارد
ز ما و من نشد محرم نوای عافیت گوشم
همه افسانه است این محفل اما خواب کم دارد
در این غارت سرا مشت غبار رفته بر بادم
به ارامم سجود استانت متهم دارد
به رنگی تشنه شوقم خراش زخم الفت را
که خار وادی مجنون به پای من قسم دارد
سراغ رفته گیر از هرچه می یابی نشان بیدل
همه گر نام باشد در نگین نقش قدم دارد
جایی که جام در دست ان مه خرام دارد
مژگان گشودن انجا مهتاب و بام دارد
عام است ذکر عشاق در معبد خیالش
گر برهمن نباشد بت رام رام دارد
دی ان نگار مخمور در پرده گردشی داشت
امروز صد خرابات مینا و جام دارد
کم مایگان به هر رنگ سامان انفعالند
هستی دو روزه عصیان زحمت دوام دارد
رنگ بهار امکان ازگردش افریدند
هر صاف در ثماست هر صبح شام دارد
جز انفعال ازین بزم کام دگر مجویید
لذات عالم خواب یک احتلام دارد
بیتابی تفسها عمری ست دارد اواز
کای صبح پرفشان باش این دشت دام دارد
ضبط نفس در این بحر جمعیت افرین است
گوهر هزار قلاب مصروف کام دارد
اثار جوهر مرد پنهان نمی توان کرد
تیغ کشیده کوه ننگ از نیام دارد
دل را ودیعت وهم باید ز سر ادا کرد
از خلق انچه دارد ایینه وام دارد
قلقل همین دو حرف است ای شیشه دردسر چند
چیزی بگوی و بگذر قاصد پیام دارد
گفتم به دل که عمری ست ذوق وصال دارم
خندید کاین خیالت سودای خام دارد
جوش خطی ست بیدل پرگار مرکز حسن
دود چراغ این بزم پروانه نام دارد
ادب چون ماه نو امشب پی تکلیف من دارد
قدح کج کرده صهبایی که شرم از ریختن دارد
به وضع غنچه فرصت می دهد اواز گل ها را
که لب زینهار مگشایید خاموشی چمن دارد
ز ساز و برگ اسایش چه دارد منعم غافل
همه گر نام دارد در زمین اب کن دارد
چنین کز دیده ها یوشیده اند احوال مجنونم
که گر گردون شوم عریانی من پیرهن دارد
ز انگشت شهادت این نوایم گوش می مالد
که سوی او اشارت هم ز خود برخاستن دارد
ازین محفل به جایی رو که در یاد کسان نایی
وگرنه در عدم هم رفتنت باز امدن دارد
بسوز و محو شو تا عشق گردد فارغ از رنجت
شرار سنگ بت پر انتظار برهمن دارد
به پیری تا کجا خواب سلامت ارزو کردن
خمیدن سایه بر بنیاد دیوار کهن دارد
نمی دانم کجا دزدم سر از بیداد مژگانش
که دل تا دیده یک تیر تغافل پر زدن دارد
شکوه ناز می بالد ز پهلوی نیاز اینجا
کلاه او شکست اراست تا رنگم شکن دارد
بغل وامی کند گرد چمن خیز خرام او
که امشب انجمن مهتاب و بوی یاسمن دارد
دل از ننگ اب شد بیدل که پیش لعل خاموشش
تبسم می کند موج گهر گویی دهن دارد
ز شرم سرنوشتی کز ازل بنیاد من دارد
عرق در چین پیشانی زمین ابکن دارد
بساط ناز می پردازم اما ساز فرصت کو
مه اینجا پیشتر ز ارایش دامن شکن دارد
به این فرصت بضاعت هرچه داری رفته گیر ازکف
گمانی هم کزین بازیچه بردی باختن دارد
وفا جز سوختن ارایش دیگر نمی خواهد
همین داغست اگرشمع بساط مالگن دارد
خموشی چشمه جوشست دریای معانی را
مدد از سرمه دارد چون قلم هرکس سخن دارد
به این نیرنگ تاکی خفّت افلاس پوشیدن
فلک صد رنگ می گرداند و یک پیرهن دارد
پی یک لقمه در مهمانسرای عالم حاجت
هوس تا دست شوید ابروها ریختن دارد
بهار عمر باید در خزان کردن تماشایش
گل شمعی که ما داریم در چیدن چمن دارد
به جایی واکشیدی کز سلامت نیست اثاری
تو مست خواب و این ویرانه دیوارکهن دارد
دو روزی عذرخواه ناله دل بایدم بودن
غریبی در دیار بیکسی یاد وطن دارد
اگر از غیرت طبع قناعت اگهی بیدل
به سیلی تا رسد کارت طمع کردن زدن دارد
سحر اه و گلستان نکهت و بلبل فغان دارد
جهانی سوی بیرنگی ز حسرت کاروان دارد
تأمل گر کنی هر کس به رنگی رفته است از خود
تپشهایی که دارد بحر، گوهر هم همان دارد
نپنداری عبث بر دامن هر ذره می پیچم
جهان را گرد مجنون محمل لیلی گمان دارد
دبستان ادب را ان نزاکت فهم اسرارم
که طفل اشک من در خامشی درس روان دارد
چو شمع کشته کز خاکستر خود می کند بالین
خموشی های اهم داغ در زیر زبان دارد
چرا زین ارزو برخود نبالد بیستون غم
که تیغش از دل فرهاد من سنگ فسان دارد
نی ام اگه ز حس قاتل اما اینقدر دانم
که در هر قطره خونم چشم حیران اشیان دارد
به فتراک خیالی چون سحر گرد نفس دارم
شکار انداز دشت بی نشانی هم نشان دارد
دماغ خون من چون اشک رنگی برنمی دارد
گر استغنا نگیرد دست و تیغت امتحان دارد
چه می پرسی ز نقدکیسه وهم سپند من
اگر برهم شکافی ناله ای ضبط عنان دارد
بلندیها به پستی متهم شد از تن اسانی
به راحت گر نپردازد زمین هم اسمان دارد
تپیدن شکرارام است بیدل بسمل ما را
نفس در عالم پرواز سیر اشیان دارد
اگر خضر خطت از چشمه حیوان نشان دارد
عقیق لب چرا چون تشنگان زیر زبان دارد
نمی دانم شهادتگاه شوق کیست این وادی
که رفتنهای خون بسمل اینجا کاروان دارد
به این یک غنجه دل کز فکر وصلت کرده ام خونش
نفس در هر تپش صبح بهاری پرفشان دارد
تحیر برکه بندم با تماشای که پیوندم
خیال حلقه زلفت هزار ایینه دان دارد
در این گلشن شکست رنگ و بو سطری ست از حالم
پیام بینوایان نامه برگ خزان دارد
ز تعجیل بهاران بیش ازین نتوان شدن غافل
شکفتنهای گل چندین جرس عرض فغان دارد
به استعداد جان سختی ست جست و جوی این دریا
ز گوهر پیکر هر قطره بوی استخوان دارد
کسی را دعوی ازادگی چون سرو می زیبد
که با هر چار فصل از بی نیازی یک زبان دارد
شکست رنگ هم صبحی ست از گلزار خرسندی
گل اینجا در خزان سیر بهار زعفران دارد
به حیرت بال مژگان نیست بی انداز پروازی
درین دریا عنان لنگر ما بادبان دارد
اگر خاکسترم پروازم و گر شعله جولانم
هوای او ز من صد رنگ تغییر عنان دارد
تماشای بهاری کرده ام بیدل که از یادش
نگه در دیده ها انگشت حیرت در دهان دارد
به پستی وانماند هر که از دردی نشان دارد
سحر از چاکهای دل به گردون نردبان دارد
به دوش الرحیلی بار حسرت می کشد عالم
جرس عمری ست چون گل محمل این کاروان دارد
بجز وحشت نمی بالد ز اجزای جهان گردی
چمن از برگ برگ خویش دامن بر میان دارد
به ذوق عافیت خون خورردنت کار است معذوری
در اینجا گر همه مغز است درد استخوان دارد
مکن با چشم تر سودا اگر محو تماشایی
بهار حیرت ایینه در شبنم خزان دارد
سخن باشد دلیل زندگی روشن خیالان را
غم مردن ندارد شعله ما تا زبان دارد
در اغوش نشاط دهر خوابیده ست کلفتها
شکستن در طلسم شوخی رنگ اشیان دارد
به صدگلزار رعنایی به چندین رنگ پیدایی
همان ناموس یکتایی مرا از من نهان دارد
غبارم پر نمی زد گر نمی سر می زد از اشکم
عنان وحشت من عجز این وا ماندگان دارد
نشاط حسن می بالد ز درد عاشقان بیدل
گلستان خنده دربار است تا بلبل فغان دارد
به خیال زنده بودن هوس بقا ندارد
چو حباب جرم مینا سر ما هوا ندارد
سحر چه گلستانیم که به حکم بی نشانی
گل رنگ، راه بویی به دماغ ما ندارد
به رموز خلوت دل، من و محرمی چه حرف است
که نفس به ان تقرب پس پرده جا ندارد
دل مرده غافل افتد ز مال کار هستی
سر زنده ای ندارد که غم فنا ندارد
ز ترانه های ابرام خجل است فطرت، اما
چه کند زبان سایل که غرض حیا ندارد
بم و زپر ساز هذیان تو به خواب مخمل افکن
که دماغ این نواها نی بوریا ندارد
ره غیرت محبت نکشد حمار طاقت
که چو شمع سربسرپاست طلبی که پا ندارد
به بهانه من و ما ز ره خیال برخیز
که غبار وهم هستی چه نفس عصا ندارد
گل شمع های خاموش به خیال می کند دود
هوس فسرده داغ جگرازما ندارد
اگر از سبب توان یافت اثر حضور دولت
همه کس پر هما را به کله چرا ندارد
نفس از غبار هستی به نظر چه وانماید
چون حباب پیکری راکه ته قبا ندارد
به فنا چو عهد بستی ز جفای چرخ رستی
که شکست دانه تا حشر غم اسیا ندارد
دل و دیده سیرگاهش سر و تن غبار راهش
صف ناز کج کلاهش تک و پو کجا ندارد
به هوای پایبوسش من ناامید بیدل
چقدر به خون نغلتم که جبین حنا ندارد
فنا کی شغل سودای محبت را زیان دارد
سری دارم که تا خاک هوای اوست جان دارد
دم نایی ست افسون نوای هستی ام ورنه
هنوزم ناله نی در نیستان اشیان دارد
به سودایت چنان زارم که با صد ناله بیتابی
تنم در پیرهن تحریک نبض ناتوان دارد
به روزبینوایی هیچکس ما را نمی پرسد
مگر داغت که دستی بر دل این بیکسان دارد
در عزلت زدم کز خلق لختی واکشم خود را
ندانستم که دامن از هوس چیدن دکان دارد
چراغ خامشم، غم نیست گر اهی زیان کردم
نفس دزدیدنم در عالم دیگر فغان دارد
ز بال افشانی ساز شرر اواز می اید
که اینجا گر همه سنگ است دامن بر میان دارد
نیاید ضبط اه از دل به گلزار تماشایت
که انجا گر همه ایینه است اب روان دارد
هدف باید شدن چون بلبلان ما را در این گلشن
که هر شاخش چو بوی گل خدنگی در کمان دارد
به بخت خود چه سازد عاشق مسکین که ان بدخو
سراپا الفت است اما دل نامهربان دارد
به رنگ اتش یاقوت ناپیداست دود من
به حیرت رفته شوقت عجب ضبط عنان دارد
ز خودکامی برون ا، بی نیاز خلق شو بیدل
که اوج قصر همتها همین یک نردبان دارد
کام دل از لب خاموش گرفتن دارد
نشئه ای زین می بی جوش گرفتن دارد
تا نوا های جهان ساز کدورت نشود
چون کری رهگذر گوش گرفتن دارد
نیست دیوانه ز کیفیت صحرا غافل
از جنون هم سبق هوش گرفتن دارد
زاهدا کس ز سبوی می ات اگاه نکرد
این صوابی ست که بر دوش گرفتن دارد
خوب و زشت انچه در این بزم درد طرف نقاب
همچو ایینه در اغوش گرفتن دارد
هر نگه دیده به توفان دگر می جوشد
سر این چشمه خس پوش گرفتن دارد
فیض ازادی اگر پرده گشاید چون صبح
یک دمیدن به صد اغوش گرفتن دارد
درد دل صور قیامت شد و نشنید کسی
پیش این بیخبران گوش گرفتن دارد
مفت فرصت اگر اگه شوی از ساز نفس
این رگ خواب فراموش گرفتن دارد
در دل غنچه ز اسرار چمن بویی هست
خبر از مردم خاموش گرفتن دارد
چشم تا باز نمائی مژه ها رو به قفاست
خبر امشبت از دوش گرفتن دارد
به سخن قانعم از نعمت الوان بیدل
رزق خود چون صدف از گوش گرفتن دارد
اسیر ان پنجه نگارین رهایی ازهیچ در ندارد
حنا به صد رنگ وحشت انجا چو رنگ یاقوت پرندارد
جبین به تسلیم بی نیازی به خاک اگر نفکنی چه سازی
ز عجز دور است تیغ بازی که سایه غیر از سپر ندارد
درین زیانگاه برق حاصل غرور طبع است و خلق غافل
به صدگداز ارکنی مقابل که سنگ ز اتش خبر ندارد
نفس غبار است صبح امکان عدم تلاش است جهد اعیان
به غیر پرواز این گلستان بهار رنگی دگرندارد
چها نچیده ست از تعلق بنای تهمت مدار هستی
تحیر است اینکه خلق یکسر هجوم درد است و سر ندارد
ز دوستان کسته پیمان به دوش الفت مبند بهتان
که نخل تالیف اشک و مژگان به جز جدایی ثمر ندارد
قناعت و ننگ ناتمامی تریست ابرام وضع خامی
گهر به تدبیر تشنه کامی ز جوی کس اب برندارد
ز چشم بستن مگر خیالی فراهم ارد غبارتهمت
وگرنه سعی گشاد مژگان درین شبستان سحر ندارد
نبرد کوشش ز قید گردون به هیچ تدبیر رخت بیرون
اگر نمیرد کسی چه سازد که خانه تنگ است و در ندارد
عدم نژادان بی بقا را چه عرض طاعت چه عذر عصیان
دل و دماغ قبول رحمت چو خاک بودن هنر ندارد
ز دورباش شکوه غیرت کراست جرأت کجاست طاقت
تو مرد میدان جستجو باش که بیدل ما جگر ندارد
چه بلاست اینکه پیری ز فنا خبر ندارد
سر ما نگون شد اما ته پا نظر ندارد
خط ما غبار هم نیست که به کس رسد پیامش
قلم شکسته رنگ، غم نامه بر ندارد
دو سه روز صید وهمم که غبار دشت تسلیم
قفس دگر ندارد به جز اینکه پر ندارد
زخیال پوچ هستی به عدم مبند تهمت
که میان نازک یار خبر ازکمر ندارد
ز حباب یک تأمل به صد ابرو کفاف است
صدف محیط فرصت گهر دگر ندارد
غم انتظار سایل به مزاج فصل بار است
لب احتیاج مگشاکه کریم در ندارد
به حلاوت قناعت نرسید طبع منعم
نی بوربای درونش همه جا شکر ندارد
ز غم قیامت شمع ته خاک هم امان نیست
تو که سوختی طرب کن شب ما سحر ندارد
ز عیان چه بهره بردم که خیال هم توان پخت
سر بی دماغ تحقیق سر زیر پر ندارد
که رسد به حال زارم که شود به غم دچارم
که به کوی بیکسیها همه کس گذر ندارد
زتلاش همت شمع دلم اب گشت بدل
که به ذوق رفتن از خویش همه پاست سر ندارد
دل با غبار هستی ربط انقدر ندارد
بار نفس دو دم بیش ایینه برندارد
فرصت به دوش عبرت بسته است محمل رنگ
کس زین بهار حیرت برگل نظر ندارد
محو جمال او را دادند همچو یاقوت
ابی که نیست موجش رنگی که پر ندارد
گر وحشت غبارت غفلت کمین نباشد
دامان بی نیازی چین دگر ندارد
از نارسایی اخر با هیچ صلح کردیم
ما دست اگر نداربم او هم کمر ندارد
ایینه ساخت با زنگ ماند ابگینه در سنگ
این کوهسار نیرنگ یک شیشه گر ندارد
در عالم من و ما افسرده گیر فطرت
تا دود پرفشان است اتش شرر ندارد
افلاس عالمی را از اختیار واداشت
دستی در استین نیست گر کیسه زر ندارد
در تنگنای گردون باید فسرد و خون شد
این خانه انچه دارد بیرون در ندارد
تدبیرکین دشمن سهل است بر عرق زن
در عرصه ای که اب است اتش جگر ندارد
غواصی تامل بی مزد معنیی نیست
گر ما نفس ندزدیم دریا گهر ندارد
نیرنگ کعبه و دیر محمل کش هوس چند
زانجاکه مسکن اوست او هم خبر ندارد
دود دماغ ما را برد انسوی قیامت
بیدل به این بلندی کس موی سر ندارد
رنگ حنا در کفم بهار ندارد
اینه ام عکس اعتبار ندارد
حاصل هر چار فصل سر و بهار است
نشئه ازادگی خمار ندارد
بی گل رو یت ز رنگ گلشن هستی
خاک به چشمی که او غبار ندارد
گرد من انجا که در هوای تو بالد
جلوه طاووس اعتبار ندارد
طاقت دل نیست محو جلوه نمودن
اینه در حیرت اختیار ندارد
وحشت اگر هست نیست رنج علایق
وادی جولان ناله خار ندارد
یک دل وارسته در جهان نتوان یافت
یک گل بیرنگ و بو بهار ندارد
صید توهم شکار دام خیالیم
ناقه به گل خفته است و بار ندارد
عالم امکان چه جای چشم تمناست
راهگذر پاس انتظار ندارد
صافی دل چیست از تمیز گذشتن
اینه با خوب و زشت کار ندارد
تا نکشی رنج وحشتی که نداری
نغمه ان ساز شو که تار ندارد
بیدل از ایینه ام مخواه نمودن
نیستی ام با کسی دچار ندارد
کس طاقت ان لمعه رخسار ندارد
ایینه همین است که دلدار ندارد
سحرست چه گویم که شود باور فطرت
من کارگه اویم و او کار ندارد
گرداندن اوراق نفس درس محال ست
موج اینه پردازی تکرار ندارد
ایینه ز تمثال خس و خار مبراست
دل بار جهان می کشد و عار ندارد
چون نقش قدم برسرما منت کس نیست
این خواب عدم سایه دیوار ندارد
پیچیده در و دشت ز بس لغزش رفتار
تا موج گهر جاده هموار ندارد
اقبال دنائت نسبان خصم بلندیست
غیر از سر خویش ابله دستار ندارد
چون لاله دو روزی به همین داغ بسازید
گل در چمن رنگ وفا بار ندارد
شب رفت و سحر شد به چه افسانه توان ساخت
فرصت نفس ساخته بسیار ندارد
بیدل به عیوب خود اگر کم رسی اولی ست
زان اینه بگریز که زنگار ندارد
نشئه یأسم غم خمار ندارد
دامن افشانده ام غبار ندارد
نیست حوادث شکست پایه عجزم
ابله از خاکمال عار ندارد
شبنم طاقت فروش گلشن اشکم
اب در ایینه ام قرار ندارد
پیش که نالم ز دور باش تحیر
جلوه در اغوش و دیده بار ندارد
عبرت و سیر سواد نسخه هستی
نقش دگر لوح این مزار ندارد
شوخی نشو و نمای شمع گدازست
مزرع ما جز خود ابیار ندارد
کینه به سیلاب ده زنرمی طینت
سنگ چو شد مومیا شرار ندارد
هرچه توان دید مفت چشم تماشاست
حیرت ما داغ نور و نار ندارد
کیست برون تازد از غبار توهم
عرصه شطرنج ما سوار ندارد
نی شرر اظهارم و نی ذره فروشم
هیچکسی های من شمار ندارد
خواه به بادم دهند خواه به اتش
خاک من از هیچکس غبار ندارد
چند کنم فکر اب دیده بیدل
قطره این بحر هم کنار ندارد
اسرار در طبایع ضبط نفس ندارد
درپرده خس و خار، اتش قفس ندارد
گو وهم سوده باشد بر چرخ تاج شاهان
سعی هما بلندی پیش مگس ندارد
خرد و بزرگ دنیا یکدست خودسرانند
خر گر فسار گم کرد سگ هم مرس ندارد
ای برک گل بلند است اقبال پایبوسش
رنگ حناست انجا، کس دسترس ندارد
درگلشنی که ما را دادند بار تحقیق
صبح بهار هستی بوی نفس ندارد
تا ناله وار گاهی زین تنگنا براییم
افسوس دامن ما، چین ففس ندارد
بر حال رفتگان کیست تا نوحه ای کند سر
این کاروان شفیقی غیر از جرس ندارد
تدبیر عالم وهم بر وهم واگذارید
اینجا پریدن چشم پروای خس ندارد
گردون خرام شوقیم پرگار دور ذوقیم
بی وهم تحت و فوقیم، دل پیش و پس ندارد
سودا ز سر بینداز، نرد خیال کم باز
تشویق بیدماغان عشق و هوس ندارد
بر فرصتی که نامش هستی ست دامن افشان
بیدل نفس مدارا با هیچکس ندارد
گلهای ان تبسم باغ فلک ندارد
صد صبح اگر بخندد یک لب نمک ندارد
رنگ دویی در این باغ رعنایی خیال است
سیر جهان تحقیق ملک و ملک ندارد
پوچ است غیر وحدت نقد حساب کثرت
اعداد چیزی از خود چون رفت یک ندارد
اسلام وکفر هریک واحد خیال ذات است
در چشم دور و نزدیک خورشید شک ندارد
دل نوبهار هستی ست اما چه می توان کرد
رنجی که دارد این گل خار و خسک ندارد
پامال عجز باشید تدبیرها جز این نیست
مست است فیل تقدیر یاد کجک ندارد
ایینه اب سازید تا چند وهم صیقل
مکتوب ساده لوحی تشویش حک ندارد
ذوق طراوت ازگل اغوش غنچگی برد
زخمی که اب دزدد غیر از گزک ندارد
افشای راز ظالم موقوف تیره روزی ست
تا غافل از زگال است اتش محک ندارد
افات دهر بیدل تنبیه غافلان نیست
طبع خر انقدرها ننگ ازکتک ندارد
سعی نفس جز شمار گام ندارد
قاصد ما نامه و پیام ندارد
هر سر و چندین جنون هواست د ر اینجا
منزل کس احتیاج بام ندارد
این علما جمله تابع جهلایند
پختگی اقبال طبع خام ندارد
بی سروپا می رویم حاصل ماکو
سبحه ریگ روان امام ندارد
خواه بنالیم و خواه بال فشانیم
صید گرفتار شوق دام ندارد
گر همه عنقا شویم حاصل ما کو
نقش نیگن خیال نام ندارد
سجده خاک ست اوج عزت گردون
خواجه چه دارد اگر غلام ندارد
نفرت ازین مزبله به قدر تمیز است
مفت دماغی که جز زکام ندارد
تا به دلت کین کس بود مژه مگشا
تیغ غضب جز حیا نیام ندارد
سوخت دل اما نکر د اینه روشن
حیف چراغی که هیچ شام ندارد
خواه نفس گوی خواه عمر گرامی
شاهد ما غیر یک خرام ندارد
عالم بیچارگیست پیش که نالیم
عشق مکافات و انتقام ندارد
طاس فلک پوچ و نقش ما همه باطل
بگذر ازین بازیی تمام ندارد
بیدل ازین ما ومن خموشی ات اولی ست
هستی ما جز صدای جام ندارد
نامم هوس نگین ندارد
نظمم چو نفس زمین ندارد
همت چه فرازد از تکلف
دامان سپهر چین ندارد
هستی جز شبهه نیست لیکن
بر شبهه کسی یقین ندارد
در طبع لئیم، شرم کس نیست
خستن عرق جبین ندارد
هرچند به دامنش بپوشی
دست کرم استین ندارد
درد وطن از شکسته دل پرس
چینی جز مو ز چین ندارد
هر سو نظر افکنی اسیریم
صیادی ما کمین ندارد
خود خصم خودیم ورنه گردون
با خلق ضعیف کین ندارد
عیش و الم از تو پیش رفته ست
فرصت دم واپسین ندارد
عیش و الم از تو پیش رفته ست
فرصت دم واپسین ندارد
ما و تو خراب اعتقادیم
بت، کار به کفر و دین ندارد
تعداد به عالم احد نیست
او در هرجاست این ندارد
هر جلوه که ناگزیر اویی
خواهی دیدن ببین ندارد
شوقی ست ترانه سنج فطرت
بیدل سر افرین ندارد
چرا کسی چو حباب از ادب نگاه ندارد
سری که غیر هوا پشم درکلاه ندارد
دماغ نشئه فقر ارزوی جاه ندارد
سر برهنه ما دردی ازکلاه ندارد
قسم به جوهر بی ربطی نیاز و تعین
که هرکه را جگری داده اند اه ندارد
ز باد دستی ان زلف تابدار کبابم
که گر همه دلش افتد به کف نگاه ندارد
حقیقت تو مجازاست دل به وهم مفرسا
که غیر شیشه پری هیچ دستگاه ندارد
نفس به جاده طرازی اگر فضول نیفتد
سراسر دو جهان منزل است، راه ندارد
چو چشم از مژه غافل مشو که هیچ کس این جا
به غیر سایه دیوار خود پناه ندارد
مباش بیخیر از برق بی امان دمیدن
که دانه در دهن اینجا به غیر کاه ندارد
اگر ز محکمه عدل دادخواه نجاتی
دو لب به مهر رسان دعویت گواه ندارد
بساط حشر که خورشید فضل می دمد اینجا
تو سایه گر نبری نامه سیاه ندارد
ترحم است بر احوال خلق یأس بضاعت
که در خور کرمش هیچکس گناه ندارد
ز دستگاه تعلق مجو حساب تجرد
بلندی مژه بالیدن نگاه ندارد
نفس تظلم اوارگی کجا برد اخر
ز دل برامده در هیچ جا پناه ندارد
به غیر داغ که پوشد چو شمع بیدل ما را
که پای تا به سرش غیر یک کلاه ندارد
خامش نفسی خفت گوینده ندارد
لبهای ز هم واشده جز خنده ندارد
پرواز رسایی که بنازیم به جهدش
چون رنگ به غیر از پر برکنده ندارد
خواهی به عدم غوطه زن و خواه به هستی
بنباد تو جز غفلت یابنده ندارد
معیارتک و تاز من و ما ز نفس گیر
جز رفتن ازین مرحله اینده ندارد
موج و کف دریای عدم سحرنگاری ست
نادار همه دارد و دارنده ندارد
از دلق گشودیم معمای قلندر
پوشیدگی این است که کس ژنده ندارد
سیر خم زانو به هوس جمع نگردد
نامحرم معنی سر افکنده ندارد
همواری و صحرای تعین چه خیال است
این تخته نجار جنون رنده ندارد
زین گردش رنگی که جبین ساز تماشاست
انیست که صد جامه زیبنده ندارد
معشوق مزاجی ست که این باغ تجدد
یک ریشه به جز سرو خرامنده ندارد
جمعیت دل خواه چه دنیا و چه عقبا
موج گهر اجزا ی پراکنده ندارد
بیدل سخن این است تأمل کن و تن زن
من خواجه طلب مردم و او بنده ندارد
بهار صبح نفس زین دودم بقا که ندارد
به کارگاه فضولی چه خنده ها که ندارد
بلند کرده دماغ خیال خیره سریها
هزار بام تعین به یک هواکه ندارد
ز دستگاه تو و من درین قلمرو عبرت
به ما چه می رسد اخر برای ما که ندارد
فریب محفل هستی مخور که این گل خودرو
ز رنگ و بو همه دارد مگر وفاکه ندارد
جهان عالم امکان گرفته و هم تلق
نبسته پای کسی جز همین حناکه ندارد
در اشتغال معاصی گذشت فرصت خجلت
جبین عرق ز کجا اورد حیا که ندارد
غبار ما به هوایی نمی رسد چه توان کرد
به پای عجز چه خیزد کسی عصا که ندارد
به هیچ گل نرسیدم که رنگ ناز ندیدم
بهار دامن ان جلوه از کجا که ندارد
پیام کاف به نون می رسد ز عالم قدرت
به گوش کس چه رساند کس ان صدا که ندارد
کجاست چاک دگر تا رسد به کسوت مجنون
مگر مژه گسلد بند ان قبا که ندارد
کجا بریم ز ردّ و قبول و هم فضولی
برو که نیست درین استان بیا که ندارد
چسان به محرمی دل رسد زکوشش بیدل
نفس به خانه ایینه نیز جا که ندارد
نفس به غیر تک و پوی باطلی که ندارد
دگرکجا بردم جز به منزلی که ندارد
به باد هرزه دوی داد خاک مزرع راحت
دماغ سوخته خرمن ز حاصلی که ندارد
به یک دو قطره که گوهر دمانده است تأمل
محیط خفته در اغوش ساحلی که ندارد
بپوش دیده و بگذر که گرد دشت تعلق
هزار ناقه نشانده ست در گلی که ندارد
بهارگلشن امکان ز ساز و برک شکفتن
همین شکستن رنگ است مشکلی که ندارد
عرق ذخیره نماید به بارگاه کریمان
زبان جرات اظهار سایلی که ندارد
به غیرتهمت خونی که نیست در رک بسمل
چه بست وهم به دامان قاتلی که ندارد
در این رباط کهن خواب ناز برده جهان را
به زبر سایه دیوار مایلی که ندارد
غبار شیشه ز مردم نهفته است پری را
مپوش چشم ز لیلی به محملی که ندارد
هزار اینه بر سنگ زد غرور تعین
جهان به خود طرف است از مقابلی که ندارد
نفس گداخت دویدن، به باد رفت نپیدن
خیال پا نکشید اخر از گلی که ندارد
به جز جنون چه فروزد چراغ فطرت انسان
به خلوتی که ندیده است و محفلی که ندارد
غم محبت و داغ وفا ورنج تمنا
چها نمی کشد این بیدل از دلی که ندارد
غبار ما به جز این پر شکستنی که ندارد
کجا رود به امید نشستنی که ندارد
هزار قافله پا درگل است و می رود از خود
به فرصت و نفس بار بستنی که ندارد
چه زخمهاکه نچیده ست دل به فرقت یاران
ز ناخن المی سینه خستنی که ندارد
سپند مجمر تصویرهمچو من به که نالد
ز وحشتی که فسرده ست و جستنی که ندارد
گذشته است جهانی ز اوج منتظر عنقا
به بال دعوی از خویش رستنی که ندارد
اسیر حرص چه کوشش کند به ناز رهایی
بر این دکان هوس دل نبستنی که ندارد
به حیرتم چه فسون است دام حیرت بیدل
تعلقی که نبودش، گسستنی که ندارد
به هرجا نعمتی هست انفعالی درکمین دارد
حلاوت خانه دنیا مگس در انگبین دارد
درین بزم کدورت خیز، عشرت چه، حلاوت کو
بقدر موج می اینجا جبین جام، چین دارد
به محویت محیط هرچه خواهی می توان گشتن
فلکها فرش ان ایینه کز حیرت نگین دارد
نفس در خون بسمل غوطه داد اجزای مکان را
رگ بیتابی اشفتگان خاصیت این دارد
کباب پهلوی ان بسملم کز نقش عشرتها
خدنگ حسرت ابروکمانی دلنشین دارد
نمی چیند ز سیر لاله و گل خجلت شوخی
د رین گلشن چه شبنم هر که چشمی پاک بین دارد
خم هر موج می از نسبت نیرنگ ابرویت
شکست توبه ما در شکست استین دارد
مشو مغرور تمکین در تعلق زا جسمانی
که گردی بیش نبود هرکه الفت با زمین دارد
بقدر انجم از گردون گره بر بال و پر دارم
مرا هر حلقه این دام در زیر نگین دارد
هوایی بیش نتوان یافت از ساز حباب اینجا
تو خواهی نوحه کن خواهی ترنم، دل همین دارد
به حیرت کوش نه کز پرده دل واکشی رمزی
زبان جوهر ایینه اهنگی حزین دارد
به سودن رفت سر تا پای موج از شرم پیدایی
ضعیفی تا کجا ما را ندامت افرین دارد
اثرهای تعلق نیست مانع وحشت ما را
قفس تا ناله دامن برزند صد رنگ چین دارد
شکفتن نیست در عالم به کام هیچکس بیدل
چمن هم از رگ گل، چین کلفت بر جبین دارد
قدح، می بر کف است و شمع، گل در استین دارد
در این محفل عرق می پرورد هر کس جبین دارد
به ذوق سربلندی ها تلاش خاکساری کن
نهال این چمن گر ریشه دارد در زمین دارد
به جمعیت فریب این چمن خوردم ندانستم
که در هر غنچه توفان پریشانی کمین دارد
نفس تا در جگر باقی ست از افت نی ام ایمن
که چون نی استخوانم چشم بد در استین دارد
ندیدم فارغ از وحشت اگر خواری وگر عزت
ز در تا بام این ویرانه یکسر حکم زین دارد
گره در طبع نی هرچند افزون ناله رعناتر
کمند ما رسایی در خور سامان چین دارد
لب او را همین خط نیست منشور مسیحایی
چنین صد معجز ان سحرافرین در استین دارد
ندیدم از خجالت خویش را تا چشم واکردم
درین دریا حبابم طرفه وضعی شرمگین دارد
سزاوار خطایی هم نی ام از ننگ بیقدری
به حالم نسبت نفرین، غرور افرین دارد
رهایی نیست ما را از فلک بی خاک گردیدن
به هرجا دانه ای هست اسیا زیر نگین دارد
به دوش سجده از خود می روم تا استان او
به رنگ سایه جهد عاجزان پا از جبین دارد
سرشکم، دود اهم، شعله ام، داغ دلم بیدل
چو شمع از حاصل هستی سراپایم همین دارد
نهال زندگی بالیدنی وحشت کمین دارد
نفس گر ریشه پیدا می کند ننگ از زمین دارد
عدم سرمایه ایم از دستگاه ما چه می پرسی
شرار از نقد هستی یک نگاه واپسین دارد
نمی خواهد کسی خود را غبارالود بی دردی
اگر ما درد دل داریم زاهد درد دین دارد
فسردن نیست دل را بی تو در کنج گرانجانی
که در هر جزو این سنگ اتش دیگرکمین دارد
تصرف نیست ممکن در دل ما عیش امکان را
که این اقلیم را داغ غمت زیر نگین دارد
تو هر رنگی که خواهی جلوه کن در تنگنای دل
سراسر خانه ایینه ام یک گل زمین دارد
به هر بی دست وپایی شمع از خودمی برد خود را
نبیند واپسی هرکس نگاه پیش بین دارد
شکنج چهره اقبال باشد درخور دولت
به قدر نردبان قصر شهان چین جبین دارد
ندارد چاره از بی دستگاهی طینت موزون
که سرو این چمن صد دست در یک استین دارد
به احرام محبّت از گداز دل مشو ایمن
هوای وادی مجنون مزاج اتشین دارد
کمال دانش ماگر فراموشی ست از عالم
مشو مغرور اگاهی که غفلت هم همین دارد
به رنج یک تپیدن صد جهان عشرت نمی ارزد
نمی دانم کدامین ارزو دل را برین دارد
به همت یک قدم زین عرصه نتوان تاختن بیدل
وگر نه هر که بینی رخش صد دعوی به زین دارد
دل از وسعت اگر شانی ندارد
بیابان هم بیابانی ندارد
در این دریا ندامت اعتبار است
گهر جز اشک عریانی ندارد
جنون می نالد از بی دستگاهی
که عریانی گریبانی ندارد
تو خواهی شیشه بشکن خواه ساغر
طرب جز رنگ سامانی ندارد
به خود می بال لیک از غصه خوردن
تنور ارزو نانی ندارد
محبت پیشه ای بگداز و خون ش
که درد عشق درمانی ندارد
کشد چون گردباد اخر ز حلقت
گریبانی که دامانی ندارد
در دل می زنی ازادیت کو
مگر ایینه زندانی ندارد
محبت دستگاه عافیت نیست
تحیر ربط مژگانی ندارد
تظلم دوری از اصل است ور نه
نفس در سینه فغانی ندارد
تحیر بسمل اشک نیازم
به خون غلتیدنم جانی ندارد
اگر عشق بتان کفر است بیدل
کسی جز کافر ایمانی ندارد
عدم زین بیش برهانی ندارد
وجوب است انچه امکانی ندارد
گشاد و بست چشمت عالم اراست
جهان پیدا و پنهانی ندارد
دماغ ما و من بیهوده مفروش
خیال چیده دکانی ندارد
بخند ای صبح بر عریانی خویش
گریبان تو دامانی ندارد
کف خاک از پریشانی غبار است
به خود بالیدنت شانی ندارد
به نفی اعتبار اندیشه تا چند
شکست رنگ تاوانی ندارد
کسی جز شبهه از هستی چه خواند
سر این نامه عنوانی ندارد
چه دانشها که بر بادش ندادیم
جنون هم کار اسانی ندارد
مروت از دل خوبان مجویید
فرنگستان مسلمانی ندارد
ز اسباب نعیم و ناز دنیا
چه دارد کس گر احسانی ندارد
درین وادی همه گر خضر باشد
ز هستی غیر بهتانی ندارد
خیال زندگی دردی ست بیدل
که غیر از مرگ درمانی ندارد
حرص اگر بر عطش غلو دارد
شرم ابی دگر به جو دارد
گوشه دامن قناعت گیر
خاک این وادی ابرو دارد
خار خار خیال پوچ بلاست
اه زان دل که ارزو دارد
نیست این بحر بی شنای حباب
سر بی مغز هم کدو دارد
رنگ گل بی تو بی دماغم کرد
خون این زخم تازه بو دارد
دست می باید از جهان شستن
رفع الایش این وضو دارد
ساز اقبال بی شکستی نیست
چیستی اعتبار مو دارد
بی رواج جهان عنصری ایم
جنس ما گرد چارسو دارد
اوج بنیاد ما، نگونساری ست
موی سر، سوی خاک رو، دارد
از نفس رست و رفت به باد
ریشه ما همین نمو دارد
برکه نالد نیاز ما یارب
دادرس پر به ناز خو دارد
خاک ناگشته پاک نتوان شد
زاهدان  اب هم وضو دارد
هرکجاییم زین چمن دوریم
ما و من رنگ و بوی و دارد
بیدل این حرف و صوت چیزی نیست
خامشی معنی مگو دارد
پر افشانده ام با اوج عنقا گفتگو دارد
غبار رفته از خود با ثریا گفتگو دارد
زبان سبزه زان خط دل افزا گفتگو دارد
دهان غنچه زان لعل شکرخا گفتگو دارد
در ان محفل که حیرت ترجمان راز دل باشد
خموشی دارد اظهاری که گویا گفتگو دارد
ندارد کوتهی در هیچ حال افسانه عاشق
فغان گر لب فرو بندد تمنا گفتگو دارد
خروشم درغمت با شور محشرمی زند پهلو
سرشکم بی رخت با جوش دریا گفتگو دارد
به چشم سرمه الودت چه جای نسبت نرگس
ز کوریهاست هر کس تا به اینجا گفتگو دارد
تو خواهی شور عالم گو و خواهی اضطراب دل
همان یک معنی شوق اینقدرها گفتگو دارد
برون از ساز وحدت نیست این کثرت نوایی ها
زبان موج هم در کام دریا گفت وگو دارد
ز سر تا پای ساغر یک دهن خمیازه می بینم
ز حرف لعل میگون که مینا گفتگو دارد
لب شوخی که جوش خضر دارد خط مشکینش
چو اید در تبسم با مسیحا گفتگو دارد
ز اهنگ گداز دل مباش ای بیخبر غافل
زبان شمع خاموش است اما گفتگو دارد
کلاه ارای تسلیمم نمی زیبد غرور از من
سر افتاده با نقش کف پا گفتگو دارد
غبار گردش چشمی ست سر تا پای ما بیدل
زبان در سرمه گیرد هر که با ما گفتگو دارد
مگو رند از می و زاهد زتقوا گفتگو دارد
دماغ عشق سرشار است و هرجا گفتگو دارد
عدم از سرمه جوشانده ست شور محفل امکان
تأمل کن خموشی تا کجاها گفتگو دارد
جهان بزمی ست، نفرین و ستایش نغمه سازش
سراپا گوش باید بود دنیا گفتگو دارد
ز بس برده ست افسون امل از خود جهانی را
گر از امروز می پرسی ز فردا گفتگو دارد
ندارد صرفه غیرت به جنگ سایه رو کردن
خجالت نقد بیکاری که با ما گفتگو دارد
نباشد گر نوای زهد و تقوا دردسر کمتر
به بزم ما قدح گوش است و مینا گفتگو دارد
اسیر تنگنای کلفتم از هرزه پروازی
غبارم گر نفس دزدد به صحرا گفتگو دارد
سراغ عافیت خواهی ز ما و من تبرا کن
ندارد بوی جمعیت زبان تا گفتگو دارد
نفس وحشت نگار گرد از خود رفتن است اینجا
صریر خامه ای در لغزش پا گفتگو دارد
اثرهای کمال وحدت است افسانه کثرت
برای خود خیال شخص تنها گفتگو دارد
نگردد محرم راز دهانش هیچکس بیدل
مگر لعلش که از شرح معما گفتگو دارد
این دور، دور حیز است، وضع متین که دارد
باد و بروت مردی غیر از سرین که دارد
اثار حق پرستی ختم است بر مخنث
غیر از دبر سرشتان سر بر زمین که دارد
هرسو به حرکت نفس مطلق عنان بتازید
ای زیر خرسواران پالان و زین که دارد
زاهد ز پهلوی ریش پشمینه می فروشی
بازار نوره گرم است این پوستین که دارد
رنگ بنای طاعت بر خدمت سرین نه
امروز طرح محراب جز گنبدین که دارد
بر کیسه کریمان چشم طمع ندوزی
جز دست خر در این عصر در استین که دارد
از منعمان گدا را دیگر چه می توان خواست
تن داده اند بر فحش داد اینچنین که دارد
خلقی وسیع خفته ست در تنگی سرین ها
جز کام این حواصل دامن به چین که دارد
یک غنچه صد گلستان اغوش می گشابد
مقعد به خنده باز است طبع حزین که دارد
از بس که دور گردون گرداند طور مردم
تا پشت برنتابد بر زن یقین که دارد
ادبار مرد و زن را نگذاشت نام اقبال
یک کاف و واو و نون است تا کاف و سین که دارد
ان خرقه ای که جیبش باب رفو نباشد
بردار دامنی چند انگه ببین که دارد
در چارسوی افاق بالفعل این منادی ست
لعل خوشاب با کیست در ثمین که دارد
جز جوهر گران سنگ مطلوب مشتری نیست
ساق بلور بنما جنس گزین که دارد
سرد است بی تکلف هنگامه تهور
کر کن تفنگ و خوش باش جز مهر کین که دارد
بیدل به تیغ و خنجر نتوان شدن بهادر
لشکر عمود خواهد تا اهنین که دارد
انجاکه خیالت ز تمناگله دارد
اندیشه اگر خون نشود حوصله دارد
چشمم ز هماغوشی مژگان گله دارد
این ساغر حیرت صفت ابله دارد
شمشادقدان را به گلستان خرامت
موج عرق شرم به پا سلسله دارد
ای زاهد اگر شعله اهی به دلت نیست
بی تیر، کمان تو چه سود از چله دارد
برق عرق حسن فه زد شعله درتن باغ
گل در جگر از شبنم صبح ابله دارد
سرتا قدم شمع غبارپی اه است
تنها رو شوق تو عجب قافله دارد
زنهار پی مشرب مجنون روشان گیر
گر عافیتی هست همین سلسله دارد
ایینه فولاد سیه کرده اهی ست
دلهای اسیران چقدر حوصله دارد
فرق عدم از هستی ما سخت محال است
از موج، شکستن چقدر فاصله دارد
دیگر به کجا می روی ای طالب ارام
گردون تپش اباد و زمین زلزله دارد
یارب به چه تدبیرکند قطع ره عمر
پای نفس من که ز دل ابله دارد
بیدل خم هر تار زگیسوی سیاهش
سامان پریشانی صد قافله دارد
بی یأس دل از هرچه ندارد گله دارد
ناسودن دست تو هزار ابله دارد
محمل کش مجنون روشان بی سر و پایی ست
این قافله اشک عجب راحله دارد
از عالم نیرنگ املِ هیچِ مپرسید
افاق، شرر فرصت و زاهد چله دارد
از خار کند شکوه گل ابله من
ایینه گر از شوخی جوهر گله دارد
یک نچه به صد رنگ گل افشان خیال ست
یکتایی او اینقدرم ده دله دارد
نگذشته ز سر راه به جایی نتوان برد
هشدار که پای تو همین ابله دارد
دل محوگداز است چه در هجر چه در وصل
این اینه در اب شدن حوصله دارد
دور شکم اهل دول بین و دهل زن
کاین طایفه را تخم امل حامله دارد
هرجا روی از برق فنا جان نتوان برد
عمری ست که اتش پی این قافله دارد
دنیا الم غفلت و عقبا غم اعمال
اسودگی از ما دو جهان فاصله دارد
بیدل من و ان نظم که هر مصرع شوخش
چون سرو ز ازادی غمها صله دارد
هرجا نفسی هست ز هستی گله دارد
دیوانه و هشیار همین سلسله دارد
پیچیده به پای طلبم دامن دشتی
کز ابله صد ریگ روان قافله دارد
معذورم اگر طاقت رفتار ندارم
چون شمع ز سر تا قدمم ابله دارد
بیتابی دل سنگ ره بیخبریهاست
از وضع جرس قافله ما گله دارد
بیگانه کیفیت غیب است شهادت
چندان که زبان تو ز دل فاصله دارد
محمل کش تسلیم ز خود رفتن اشکیم
این قافله یک لغزش پا راحله دارد
در وادی فرصت سر و برگ قدمی نیست
دل می رود و دست فسوس ابله دارد
بر وحشت ما خرده مگیرید که عاشق
چون اشک همین یک دل بی حوصله دارد
یک چند تو هم خانه به دوش من و ما باش
افاق در اواز جرس قافله دارد
دردسر گل چند دهد ناله بلبل
بیدل غزل ما نشنیدن صله دارد
از پنبه اگر اتش سوزان گله دارد
دیوانه هم از خار بیابان گله دارد
در عالم اسودگی از خویش روانیم
موج گهر از چیدن دامان گله دارد
چون اشک عرق ریز حجابم چه توان کرد
مستوری عشق از من عریان گله دارد
ایینه دل را ز نفس نیست رهایی
دریا عبث از شوخی توفان گله دارد
دیوانگی و هوش به یک جامه نگنجد
از دست ادب چاک گریبان گله دارد
کو دل که بدانم ز غمت ناله فروش است
کو لب که توان گفت ز جانان گله دارد
ای بیخبر، ازکم خردان شکوه چه لازم
ادم نبود انکه ز حیوان گله دارد
در ساغر و مینای تهی ناله شراب است
مفلس همه از عالم سامان گله دارد
ایینه ما لذت دیدار نفهمید
مشتاق تو از دیده حیران گله دارد
در نسخه کیفیت این باغ وفا نیست
مضمون گل از بستن پیمان گله دارد
مجبورفنا را چه خموشی چه تکلم
چندانکه نفس می زند انسان گله دارد
بیدل به هوس داغ محبت نفروزی
این شب که تو داری ز چراغان گله دارد
از چرخ نه هر ابله و نادان گله دارد
جای.گله این است که انسان گله دارد
اسباب بر ازاده دلان سخت حجابی ست
نظاره ز جمعیّت مژگان گله دارد
زنجیر ز دیوانه ندید الفت ارام
از وحشت دل طره جانان گله دارد
بر وحشت اشکم تب وتاب مژه بار است
این موج ز پیچ و خم دامان گله دارد
اظهار عرق خجلت دیباچه شرم است
مکتوب من از شوخی عنوان گله دارد
ترسم شود ازرده زتاب نگه گرم
رخسار تو کز سایه مژگان گله دارد
از طاقت داغم جگر شعله کباب ست
از ابله ام خار مغیلان گله دارد
اشک تپش اهنگ جنونم چه توان کرد
اسودگی از خانه به دوشان گله دارد
زنهار به خود نیز ترحم ننمایی
امروز در این انجمن احسان گله دارد
بیدل منم ان گوهر دریای تحمل
کز لنگر من شورش توفان گله دارد
بهار عیش امکان رنگ وحشت دیده ای دارد
شکفتن چون گل اینجا دامن برچیده ای دارد
اگر چون شمع خواهی چاره دردسر هستی
گداز استخوانها صندل ساییده ای دارد
تو هر مضمون که می خواهد دلت نذر تأمل کن
شکفتن چون گل اینجا دامن برچیده ای دارد
ز اسرار لبش اگه نی ام لیک اینقدر دانم
دم تیغ تبسم جوهر بالیده ای دارد
قدم فهمیده نه تا از دلی گردی نینگیزی
کف هر خاک این وادی نفس دزدیده ای دارد
ز هستی تا اثر داری چه گفت وگو چه خاموشی
نفس صبح قیامت زیر لب خندیده ای دارد
گر از اسباب در رنجی چرا نفکندی از دوشش
تو ادم نیستی اخر فلک هم دیده ای دارد
خزان فرسا مباد اندیشه اهل وفا یارب
که این گلزار رنگ گرد دل گردیده ای دارد
ز عالم چشم اگر بستی به منزلگاه راحت رو
نگه در لغزش مژگان ره خوابیده ای دارد
چو موج گوهر از من یک تپش جرات نمی بالد
جنون ناتوانان شور ارامیده ای دارد
رضای دوست می جویم طریق سجده می پویم
سر تسلیم خوبان پای نالغزیده ای دارد
به هر اینه زنگار دگر دارد کمین بیدل
ز مژگان بستن ایمن نیست هرکس دیده ای دارد
نفس را شور دل از عافیت بیگانه ای دارد
ز راحت دم مزن زنجیر ما دیوانه ای دارد
غبارم در عدم هم می تپد گرد سر نازی
چراغم خامش است اما پر پروانه ای دارد
تعلق باعث جمعیت است اجزای امکان را
قفس در عالم اشفته بالی شانه ای دارد
چه سوداها که شورش نیست در مغز تهی دستان
جنون گنج است و وضع مفلسی ویرانه ای دارد
نفس یکدم ز فکر چاره دل برنمی اید
کلید از قفل غافل نیست تا دندانه ای دارد
مدان کار کمی با زحمت هستی بسر بردن
ز خود نگذشتن اینجا همت مردانه ای دارد
اگر منعم به دور ساغر اقبال می نازد
گدا هم در به درگردیدنش پیمانه ای دارد
به گردون نی سوار کهکشان باشی چه فخر است این
تلاش اوج جاهت بازی طفلانه ای دارد
تو شمع محفلی تاکی نخواهی چشم پوشیدن
برای خواب نازت هرکه هست افسانه ای دارد
غم نامحرمی بیتاب دارد کعبه جویان را
وگرنه حلقه بیرون در هم خانه ای دارد
قناعت مفت جمعیت دو روزی صبرکن بیدل
جهان دام است اگر ابی ندارد دانه ای دارد
نفس زینسان که بر عزم پرافشانی کدی دارد
غبار رفتنت این دشت امد امدی دارد
از این گلشن حضوری نیست اغوش تمنا را
نگه بر هرچه مژگان واکند دست ردی دارد
تماشا بسمل ان دست رنگین نیستی ورنه
حضور سایه برگ حنا هم مشهدی دارد
ز سیمای سحر اموز فیض انشایی همت
که دست از استین بیرون کشیدن ساعدی دارد
نیاز باید بایدکرد پیچ و تاب مهلت را
دماغ بیکسان دود چراغ مرقدی دارد
بساط افرینش را سر و پایی نمی باشد
همین اثارکمفرصت جهان سرمدی دارد
اگر عجز است اگر طاقت به جایی می رسیم اخر
ره واماندگان در لغزش پا مقصدی دارد
یکی غیر از یکی چیزی نمی ارد به عرض اینجا
احد در عالم تعداد میم احمدی دارد
ز تصویر مزار اهل دل اواز می اید
که در راه فنا از پا نشستن مسندی دارد
بعید است از زمین خاکسار اقبال گردونی
ز وضع سجده مگذر ناز رعنایی قدی دارد
ز انجام بهار زندگی غافل مشو بیدل
گل شمعی که داری در نظر بوی بدی دارد
خیال خوش نگاهان باز با شوخی سری دارد
به خون من قیامت نرگسستان محضری دارد
من و سودای خوبان، زاهد و اندیشه رضوان
در این حسرت سرا هرکس سری دارد، سری دارد
روا دارد چرا بر دختر رز ننگ رسوایی
گر از انصاف پرسی محتسب هم دختری دارد
به عبرت اشنا شو از جهان ننگ بیرون ا
مژه نگشوده ای این خانه وحشت دری دارد
ندارد گردباد این بیابان ننگ افسردن
به هر بی دست و پایی چیدن دامن پری دارد
در این بحر از غنا سامانی وضع صدف مگذر
کف دست طمع بر هم نهادن گوهری دارد
به توفان خیال پوچ ترسم گم کنی خود را
تو تنها می روی زین دشت و، گردت لشکری دارد
طرب مفت تو گر با تازه روبی کرده ای سودا
درین کشور دکان گلفروشان شکری دارد
کمالت دعوی اخلاق وانگه منکر رندان
ز حق مگذر سپهر ادمیت محوری دارد
به وهم جاه مغرور تعین زیستن تاکی
نگین گر شهرتی دارد به نام دیگری دارد
فضولی در طلسم زندگی نتوان زحد بردن
قفس اخر به مشق پرفشانی مسطری دارد
ز وضع سایه ام عمری ست این اواز می اید
که راحت گر هوس باشد ضعیفی بستری دارد
تو خود را از گرفتاران دل فهمیده ای ورنه
سراسر خانه ایینه بیرون دری دارد
نبودم انقدر وامانده این انجمن بیدل
پرافشان است شوق اما تامل لنگری دارد
عالم گرفتاری، خوش تسلسلی دارد
جوش ناله زنجیر، باغ سنبلی دارد
همچو کوزه دولاب هر چه زیر گردون است
یا ترقی اهنگ است یا تنزلی دارد
پرفشانی عشق است رنگ و بوی این گلشن
هر گلی که می بینی بال بلبلی دارد
گر تعلق اسباب، عرض صد جنون نازست
بی نیازی ما هم یک تغافلی دارد
بار شکوه پیمایی بر دل پر افتاده ست
تا تهی نمی گردد شیشه قلقلی دارد
خواه برتأمل زن خواه لب به حرف افکن
سیر این بهارستان غنچه و گلی دارد
ز انفعال مخموری سرخوش تسلی باش
جبهه تا عرق پیماست ساغر مُلی دارد
رنج زندگی بر ما نیستی گوارا کرد
زین محیط بگذشتن در نطر پلی دارد
می کشد اسیران را از قیامت انسوتر
شاهد امل بیدل طرفه کاکلی دارد
نه مفصل نه مجملی دارد
ما و من حرف مهملی دارد
اوج اقبال نه فلک دیدیم
سیر یک پشت پا تلی دارد
زبر چرخ از امل بریدن نیست
سر این رشته مغزلی دارد
موشکاف عیوب جاه مباش
تاج زرین سر کلی دارد
در تجمل چه ممکن است ارام
پشت این بام دنبلی دارد
نقش هرکس مکرر است اینجا
اگهی چشم احولی دارد
سایه در خواب می شمارد کام
عاجزی کفش مخملی دارد
مصلحتهاست وقف موی سپید
هر سری فکر صندلی دارد
گرچه هر اول اخر است اخر
لیک اخر هم اولی دارد
کار مجنون به طره لیلی است
قصه ما مسلسلی دارد
بیدل از حیرتم گذشتن نیست
اب ایینه جدولی دارد
غرور قدرت اگر بازوی خمی دارد
به ملک بی خللی خاتم جمی دارد
گذشتن از سر جرأت کمال غیرت ماست
نفس تبسم تیغ تنک دمی دارد
ز انفعال مال طرب مبان ایمن
حذرکه خنده این صبح شبنمی دارد
مگر ز عالم اضداد بگذری ورنه
بهشت هم به مقابل جهنمی دارد
گر از حقیقت این انجمن خبرگیری
همین غم است که تخمیر بی غمی دارد
خطا به گردن مستان نمی توان بستن
طریق بیخبری لغزش کمی دارد
ورق سیه نکنی، سر نپیچی از تسلیم
به هوش باش که خط جبین نمی دارد
ز جوش لاله رخان پرکنید اغوشم
به قدر حوصله هر زخم، مرهمی دارد
نسیم مژده وصل که می دهد امروز
چو غنچه تنگی از اغوش من رمی دارد
چه رنگها که نبستیم در بهار خیال
طبیعت پر طاووس، عالمی دارد
مباش غافل ارشاد گمرهی بیدل
جهان غول به هر دشت ادمی دارد
ضعیفی ها بیان عجز طاقت برنمی دارد
سجود مشت خاک اظهار طاعت برنمی دارد
طرف عشق است غیر از ترک هستی نیست تدبیری
که شمشیر از حریف خود سلامت برنمی دارد
به ذوق گفتگو بر هم مزن هنگامه تمکین
که کوه از ناله غیر از ننگ خفّت بر نمی دارد
دلیل ترک اسبابم مباش ای ذوق ازادی
نگاه بی دماغان ناز عبرت بر نمی دارد
مگرچون نقش پا با خاک محشورم کنی ورنه
سر افتاده ای دارم که خجلت برنمی دارد
گل بیتابی ام چندان نزاکت پرور است امشب
که گر ایینه گردد رنگ حیرت برنمی دارد
سفیه انگار منعم راکه سایل بر در جودش
ندارد بار تا گرد مذلت برنمی دارد
ز ساز سرکشیها عجز پیما ناله ای دارم
که گر توفان کند جز دست حاجت برنمی دارد
امل را چند سازی کاروان سالار خواهشها
نفس خود محملت بیش از دو ساعت بر نمی دارد
نمی ارزد به تصدیع نگه جنس تماشایی
دو عالم یک مژه بار است همت بر نمی دارد
بیا و از شرارم یک نگه فرصت غنیمت دان
که شرم انتظارم برق مهلت بر نمی دارد
به رنگ رسم پردازان تکلف می کنم بیدل
و گرنه معنی الفت عبارت برنمی دارد
تک و پوی نفس از عالم عبرت فنی دارد
مپرس از بازگشتن قاصد ما رفتنی دارد
تجرد هم دپن محفل خجالت می کند سامان
جهان تاگفتگو دارد مسیحا سوزنی دارد
ز هرجا سر برون اری قیامت می کند توفان
همین در پرده خاک است اگر کس مامنی دارد
به برکن خرقه تسلیم و ازافات ایمن زی
بقدر پهلوی لاغر ضعیفی جوشنی دارد
به سامانست درخورد کدورت دعوی هستی
دلیل امتحان این بس که جانداری تنی دارد
گران بر طبع یکدیگر مباش از لاف خودسنجی
ترازوی نفس همسنگ چندین من، منی دارد
ندارد سعی مردن انقدر زورازماییها
کمال پهلوانی سر به خاک افکندنی دارد
نگین خاتم ملک سلیمان درکف است اینجا
همه گر سنگ باشد دل به دست اوردنی دارد
نشان دل نیابی تا طلسم جسم نشکافی
همه گنجیم اماگنج جا در مدفنی دارد
زسیر سرنوشت این دشت تنگی کرد بر دلها
به هرجا کسوت ما چین ندارد دامنی دارد
تأمل گر نگردد هر زمان توفیق ازادی
شرر هم در دل سنگ اب در پرویزنی دارد
حیا از طینت ما جز ادب چیزی نمی خواهد
فضولی گر همه از خود برایی ؟؟دنی دارد
نمی دانم چه خرمن می کنم زین کشت بیحاصل
نفس تا ریشه اش باقی ست دل برکندنی دارد
زگفتن چرب و نرمی خواه و از دیدن حیا بیدل
بهار پسته و بادام هریک روغنی دارد
مگر با نقش پایت مژده جوشیدنی دارد
که همچون مو خط پیشانی ام بالیدنی دارد
خیال توست دل را ساغر تکلیف معشوقی
ز پهلوی جمال ایینه ام نازیدنی دارد
چه سحر است اینکه دیدم در نیستان از لب نایی
گره هرچند لب بندد نوا بالیدنی دارد
ز سیر لفظ و معنی غافلم لیک اینقدر دانم
که گرد هرکه گردد گرد دل گردیدنی دارد
چمنها در نقاب خاک پنهان است و ما غافل
اگر عبرت گریبانی کند گل چیدنی دارد
ببند از خلق چشم و هرچه می خواهی تماشاکن
گل این باغ در رنگ تغافل دیدنی دارد
سر و برگ املها می کشد اخر به نومیدی
تو طوماری که انشا کرده ای پیچیدنی دارد
ز هر مو صبح گل کرده ست و دل افسانه می خواند
به خواب غفلت ما یک مژه خندیدنی دارد
بساط استقامت از تکلف چیده ایم اما
به رنگ شمع سرتا پای ما لغزیدنی دارد
پیام کبریایی در برت واکرده مکتوبی
رگ گردن چه سطر است اینقدر فهمیدنی دارد
به کفت وگو عرق کردی دگر ای بی ادب بشکن
حیا ایینه می بیند، نفس دزدیدنی دارد
ز تسلیم سپهر کینه جو ایمن مشو بیدل
که این ظالم دم تیغ است و بد خوابیدنی دارد
اینقدر ریش چه معنی دارد
غیر تشویش چه معنی دارد
ادمی، خرس ؟ چه ظلم است اخر
مرد حق، میش ؟ چه معنی دارد
حذر از زاهد مسواک به سر
عقرب و نیش چه معنی دارد
دعوی پوچ به این سامان ریش
نرود پیش چه معنی دارد
یک نخود کله و ده من دستار
این کم و بیش چه معنی دارد
شیخ برعرش نپرد چه کند
غیر پر ریش چه معنی دارد
بیدل اینجا همه ریش است و فش است
ملت و کیش چه معنی دارد
خیالت در غبار دل صفاپردازیی دارد
پری در طبع سنگ افسون میناسازیی دارد
نمی دانم چسان پوشد کسی راز محبت را
حیا هم با همه اخفا عرق غمازیی دارد
مژه بگشا وبنیاد هوس تا عشق اتش زن
چراغ ناز این محفل شررپردازیی دارد
بیا رنگی بگردانیم مفت فرصت است اینجا
بهار بیخودی هم یک دو دم گلبازیی دارد
اگر از خود روم کو تاب تا رنگی بگردانم
به ان عجزم که با من عجز هم طنازیی دارد
به دشت و در ندیدم از سراغ عافیت گردی
خیال بیدماغ اکنون گریبان تازیی دارد
نقاب رنگ هرجا می دردایینه دیدار است
شب حیرت نگاهان خوش سحر پردازیی دارد
خدا کار بنای دل به ایمان ختم گرداند
خیال چشم او امشب فرنگ اغازیی دارد
به افسون نفس مغرور هستی زیستن تا کی
به هرجا این هوا گل می کند ناسازیی دارد
فلک هرچند عرض ناز اقبالت دهد بیدل
نخواهی غره شد این حیز پشت اندازیی دارد
نقشم کسی از سعی چه فرهنگ برارد
نقاش مگر از صدفش رنگ برارد
عمری ست که با کلفت دل می روم از خویش
خود را چه قدر اینه با زنگ برارد
صد شام ابد طی شد و صد صبح ازل رفت
تا یاس زخویشم دو سه فرسنگ برارد
پهلو خور هنگامه صحبت نتوان زیست
زبن انجمنم کاش دل تنک برارد
در رهن خلشهای نفس فرصت هستی است
تیرتوکس از دل به چه اهنگ برارد
تفریح دماغ تو و من درخور وهم است
زبن نسخه محال است کسی بنگ برارد
با دامن اگر عیب تک و تاز نپوشی
عجز تو چه خارا از قدم لنگ برارد
زین بار که من می کشم از کلفت هستی
سنگینی نامم ز نگین سنگ برارد
ایینه او محرمی وصل ندارد
حیرانی از این بیش که را دنگ برارد؟
اه این دل مایوس نشاطم نپسندید
کو غنچه که واگردد و گلرنگ برارد
بیدل، به کف خاک، قناعت کن و خوش باش
تا گرد هوا گیر تو اورنگ برارد
گرشوق به راهت قدمی پیش برارد
چون ابله بالیدنم از خویش برارد
انجاکه خیال تو دهد عرض تجمل
تنهایی ام از هر دو جهان بیش برارد
مقبولی و اوضاع مخالف چه خیال است
در دیده خلد گر مژه ام نیش برارد
امروز در بسته به روی همه باز است
ایینه مگر حاجت درویش برارد
از نسخه کیفیت امکان ننوشتند
لفظی که کسی حاصل معنیش برارد
گر شوخی لیلی نشود دام تحیر
مجنون مراکیست ادب کیش برارد
فریاد کزین قلزم وحشت نتوان یافت
موجی که نفس بی غم تشویش برارد
با برق سواران چه کند سعی غبارم
واماندگیی هست اگر پیش برارد
نومیدی سودازدگان نیز دعایی ست
امید که ان نوخط ما ریش برارد
بیدل چمن ارای گریبان خیالیست
یارب نشود انکه سر ازخویش برارد
گر ان خروش جهان یکتا سری به این انجمن برارد
جنونی انشا کند تحیر که عالمی را ز من برارد
خیال هر چند پر فشاند ز عالم دل برون نراند
چه ممکن است این که سعی وحشت به غربتم از وطن برارد
نرست تخمی در این گلستان که نوبهاری نکرد سامان
هوای رنگ گلت ز خاکم اگر برارد چمن برارد
ندارد از طبع ما فسردن به غیر پرواز پیش بردن
که رنگ عاشق چو پیکر صبح پری به قدر شکن برارد
ز پهلوی جذبه محبت قوی ست امید ناتوانان
سزد که چون اشک دلو ما هم ز چاه غم بی رسن برارد
دل ستمدیده عمرها شد ندارد از سوختن رهایی
به لغزش اشک کاش خود را چو شمع از این انجمن برارد
ز خاکسار وفا نبالد غبار هنگامه تعین
دلیل صبح قیامت است این که مرد سر از کفن برارد
به این سر و برگ مغتنم گیر ترک اندیشه فضولی
مباد چون بخیه خودنمایی سرت ز دلق کهن برارد
تجرد اضطرار رنگی ندارد از اعتبار همت
چه حیرت است اینکه حیز خود را ز جرگه مرد و زن برارد
قدم.به اهنگ کین فشردن ز عافیت نیست صرفه بردن
تفنگ قالب تهی نماید دمی که دود از دهن برارد
دماغ اهل صفا نچیند بساط انداز خودستایی
سحر محال است اگر نفس را به دستگاه سخن برارد
غبار اسباب چند پوشد صفای ایینه تجرد
کجاست عریانیی که ما را ز خجلت پیرهن برارد
به ان صفا بیخته ست رنگم که مانی کارگاه فطرت
قلم به ایینه پاک سازد دمی که تصویر من برارد
نفس به صد یاس می گدازم دگر ز حالم مپرس بیدل
چو شمع رحم است بر اسیری که مرگش از سوختن برارد
حاشاکه مرا طعن کسان بر سقط ارد
چون خامه قط تازه خورد حسن خط ارد
داغ است دل ساده زتشنیع تکلف
بر مهمله ها خرده گسرفتن نقط ارد
ما عجزپرستان همه تن خط جبینیم
کم مشمر اگر سایه سجودی فقط ارد
کیفیت تحقیق ز خامش نفسان پرس
ماهی مگر اینجا خبر از قعر شط ارد
عمری ست که ما منتظران چشم به راهیم
تا قاصد امید زحسبنش چه خط ارد
تقلید تری می کشد از دعوی تحقیق
کشتی چه خیال ست که پرواز بط ارد
بیدل حذر از خیره سری کز رگ گردن
بر صحت هر حرف چو لکنت غلط ارد
فسردن از مزاج شعله خاکستر برون ارد
تردد چو نفس سوزد ز خود بستر برون ارد
به اشکی کلفت از دل کی توان بردن که دریا هم
یتیمی مشکل ست از طینت گوهر برون ارد
فنا هم مایه هستی ست ازافت مباش ایمن
که چون بگذشتی از مردن قیامت سر برون ارد
به نو میدی در این گلشن چو رنگ امید ان دارم
که افسردن ز پروازم پر افشانتر برون ارد
ز جوش بیخودی صاف است درد ارزوی دل
خوشا ایینه ای کز خویش روشنگر برون ارد
غباری از خطش راه نظر می زد، ندانستم
که این شمع از پر پروانه ها دفتر برون ارد
که می دانست پیش از دور خط، اعجاز حسن او
که از لعل ترش موج زمرد سر برون ارد
به گلشن گر بگویم وصف لعل میفروش او
به حسرت شاخ گل از استین ساغر برون ارد
ندارد شبنم من برگ اظهاری درین گلشن
مگر نومیدیم در رنگ چشم تر برون ارد
به پستی تا بماند شوق جهدی کن که خون گردی
چو اب ایینه دار رنگ گردد، پر برون ارد
فریب جاه از بازیچه گردون مخور بیدل
که می ترسم سر بی مغزی از افسر برون ارد
من و حسنی که هرجا یادش از دل سر برون ارد
به دوش هرمژه صد شمع چشم تر برون ارد
کمینگاه دو عالم حسرتم امید ان دارم
که فیض جلوه یک اشکم نگه پرور برون ارد
زگرمیهای لعلش گر دل دریا خبرگردد
حباب اسا به لب تبخاله ازگوهر برون ارد
به صحرای قیامت قامتش گر فتنه انگیزد
به رنگ گردباد اه از دل محشر برون ارد
ز پاس ناله بر بنیاد عجز خویش می لرزم
مباد این شعله از خاکستر من سر برون ارد
که دارد زین دبستان هوس غیر از خیال من
ورق گردانی رنگی که صد دفتر برون ارد
در این محفل سراغ عشرت دیگر نمی یابم
مگر خمیازه بالد بر خود و ساغر برون ارد
به گلشن گر دهد عرض ضعیفی ناتوان او
به ناز صد رگ گل پهلوی لاغر برون ارد
ز فیض ابله دارد جنونم اوج اقبالی
که گر بر خاک ره ساید قدم افسر برون ارد
ز بحر بی کناری ناامیدی در نظر دارم
نم اشکی که غواصش سر ازگوهر برون ارد
ندامت سازکن هرجا کنی تمهید پیدایی
که بوی گل به صد چاک ازگریبان سر برون ارد
غم اسباب دنیا چیده ای بر دل از این غافل
که اخر تنگی این خانه ات از در برون ارد
به توفان حوادث چاره ها خون شدکنون صبری
به ساحل کشتی ما را مگر لنگر برون ارد
صفاها اخر از عرض هنر زنگار شد بیدل
ز غفلت تا به کی ایینه ات جوهر برون ارد
نگاهت جوش صد میخانه از ساغر برون ارد
تبسم شور چندین محشر از کوثر برون ارد
ز ریحان خطت بالد بهار سبزه جنّت
وز ان زلف دو تا روح الامین شهپر برون ارد
به گلشن گر ز پا افتد غبار راه جولانت
بهار از غنچه و گل بالش و بستر برون ارد
لبت در خنده گوهر ریزد از اغوش برگ گل
رخت گاه عرق از افتاب اختر برون ارد
رم دیوانه شوق تو گر جولان دهد گردی
به چندین گردباد اه از دل محشر برون ارد
گرفتم بی نقابی رخصت نظّاره است اینجا
نگاهی کو که مژگان واری از خود، سر برون ارد
فسون نوخطیهای لبت بر سنگ اگر خوانم
گداز حسرتش صد اینه جوهر برون ارد
نمی ارزد به رنگ خوش عیار چهره عاشق
خزان از بوته های گل گرفتم زر برون ارد
همان پیرایه وهم است اگر کامل شود زاهد
هیولا چون در سامان زند پیکر برون ارد
کهن شد سیر این گلشن کنون فال تحیر زن
مگر ایینه گردیدن گل دیگر برون ارد
در این دریا، طلب ایینه مطلوب می باشد
گره سازد نفس، غواص، تاگوهر برون ارد
قفس فرسوده گرد هوسهایم خوشا روزی
که پروازم چو بوی گل ز بال و پر برون ارد
اگر صد بار اید موج تیغش بر سرم بیدل
حباب من ز جیب دل سر دیگر برون ارد
احتیاجی که سر مرد به خم می ارد
ابرو می برد و جبهه نم می ارد
همه کس گرسنه حرص به ذوق سیری ست
رنج باری که کشد پشت شکم می ارد
ترک سیم و درم از خلق چه امکان دارد
پشت دست است که ناخن ز عدم می ارد
کامجویان طلب همت از افسوس کنید
که ز اسباب جهان دست بهم می ارد
گل این باغ ز نیرنگ شکفتن افسرد
باخبر باش که شادی همه غم می ارد
در وفا منکر انجام محبت نشوی
برهمن اتشی از سنگ صنم می ارد
بلبلان دعوت پروانه به گلشن مکنید
رنگ گل تاب پر سوخته کم می ارد
جرس قافله عشق خروش هوس است
نیست جز گرد حدوث انچه قدم می ارد
ان سوی خاک نبردیم سراغ تحقیق
قاصد ما خبر از نقش قدم می ارد
ای بنایت هوس ایجاد کن دوش حباب
نفست گر همه بار است که خم می ارد
تو دلی جمع کن این تفرقه ها اینهمه نیست
سر صد رشته همین عقده بهم می ارد
همه جا مفت بر خال زیادی بیدل
طاس این نرد برای تو چه کم می ارد
در احتیاج نتوان بر سفله التجا برد
دست شکست حیف است باید به پیش پا برد
قاصد به پیش دلدار تا نام مدعا برد
مکتوب ما عرق کرد چندانکه نقش ما برد
ابر بهار رحمت از شرم اب گردید
تا حسرت اجابت گل بر کف دعا برد
دست در استینش، دل بردنی نهان داشت
امروزش از کف ناز ان بهله را حنا برد
از دیر اگر رمیدیم در کعبه سرکشیدیم
ازخود برون نرفتن ما را هزارجا برد
تدبیر چرخ خون شد درکار عقده ی دل
این دانه از درشتی دندان اسیا برد
فکر وفور هر چیز افسون بی تمیزیست
الوان نعمت است ان کز منعم اشتها برد
اقبال اهل همت بازی خور هوس نیست
نتواند ازسر چرخ هر مکر و فن ردا برد
هرجا ز پا فتادیم داد فراغ دادیم
پهلوی لاغر از ما تشویش بوربا برد
شد قامت جوانی در پیری ام فراموش
اخر عصای چوبین از دستم ان عصا برد
باید ز خاکم اکنون خط غبار خواندن
عمریست سرنوشتم پیری به نقش پا برد
جوش عرق چو صبحم درپرده شبنمی داشت
تا دم زدم ز هستی شرم از نفس هوا برد
یک واپسین نگاهی می خواست رفتن عمر
مشاطه قدردان بود ایینه بر قفا برد
بیدل گذشت خلقی محمل به دوش حسرت
ما را هم ارزویی می برد تا کجا برد
خاکستری نماند ز ما تا هوا برد
دیگر کسی چه صرفه ز تاراج ما برد
نقش مراد مفت حریفی کزین بساط
چون شعله رنگ بازد و داغ وفا برد
اسوده جبهه ای که درین معبد هوس
چون شمع سجده بر اثر نقش پا برد
اخر به درد و داغ گره گشت پیکرم
صد گوی اشک یک مژه چوگان کجا برد
سیل بنای موج همان زندگی بس است
بگذارتا غبار من اب بقا برد
زبن خاکدان دگر چه برد ناتوان عشق
خود را مگر هلال به پشت دو تا برد
محروم دامن تو غبار نیاز من
صد صبح چاک سینه به دوش هوا برد
چشمی که از غبار دلش نیست عبرتی
یارب که التجا به در توتیا برد
حسن قبول جعوه کمین بهانه ایست
کو دل که جای اینه دست دعا برد
زاهد ز سبحه نعل یقینت در اتش است
درکعبه راه دیر گرفتی خدا برد
کو قاصدی که در شکن دام انتظار
پیغامی از تو ارد و ما را ز ما برد
هرکس به دیر وکعبه دلیلش بضاعتی است
بیدل به جز دلی که نداردکجا برد
ناموس عالم عین اندیشه سوا برد
ایینه داری وهم از چشم ما حیا برد
راحت به ملک غفلت بنیاد بی خلل داشت
مژگان گشودن اخر سیلی شد و ز جا برد
دوری فسون وهم است اما چه می توان کرد
روبی به خاطرامد ما را زیاد ما برد
این دشت بی سر و بن غول دگر ندارد
ما را ز راه تحقیق اواز اشنا برد
جایی که سعی فطرت بارگمان نمی یافت
هرچند من نبودم اوامد و مرا برد
ظرف قناعت دل لبریز بی نیازی ست
هر جا که نعمتی بود کشکول این گدا برد
داغ مال چون شمع از چشم ما نهان برد
سربسکه بر هوا سود حاجت به پیش پا برد
حرص مقلد اخر محروم عافیت ماند
بالین راحت از خلق فکر پر هما برد
اندیشه تلون غارتگر صفا بود
رنگی که سادگی داشت از دست ما حنا برد
ایینه تسلی صیقل گرش تقاضاست
بر خاکم ارزو زد تا سرمه ام صدا برد
بر وهم چیده بودیم دکان خودفروشی
دل اب گشت و خون شدگل رفت و رنگها برد
نرد خیالبازان افسانه جنون است
اورد ما چه : اوردگر برد درکجا برد
از جمع تا پریدیم فرق دگر نچیدیم
بی منت ارمیدیم سر رفت و رنج پا برد
بیل ل به وادی عجزکم بود راه مقصود
قاصد پیام حیرت از ما به پیش ما برد
هیهات دم بازپسین عرض ادب برد
رشک نفسم سوخت که نام تو به لب برد
بر عالم فطرت دل بی درد ستم کرد
نشکستن این شیشه قیامت به حلب برد
فرصت نرسانید به مقصد نفسم را
این شمع پیام سحری داشت که شب برد
ای غنچه دودم تنگی دل مغتنم انگار
زبن غمکده هرگاه الم رفت طرب برد
فریاد که بی مطلبی پیش نبردم
همت خجلم کرد ز جایی که طلب برد
چون شمع به بیماری دل ساخته بودم
فرصت به تکلف عرقی کرد که تب برد
قاصد، نشوی منفعل لغزش مستان
خواهد همه جا نامه ما برگ عنب برد
درد طلب عشق در افاق که دارد
کم نیست که لیلی غم مجنون به عرب برد
گر مرگ نمی بود غم خلق که می خورد
صد شکر که اینجا همه کس روز به شب برد
این ادم وحوا شرف نسبت هستی است
بیدل نتوان پیش عدم نام نسب برد
احتیاجم خجلت از احباب برد
سوخت دل تا رخت درمهتاب برد
عمر رفت و اهی از دل گل نکرد
ساز من اب رخ مضراب برد
اه عیش گوشه فقرم نماند
سایه دیوار رفت و خواب برد
اینه اخر به صیقل گشت گم
بسکه رفتم خانه را سیلاب برد
داشتم تحریر خجلت نامه ای
تا کنم تکلیف قاصد اب برد
بی غرض خلقی ازین حرمان سرا
رفت و داغ مطلب نایاب برد
غنچه ها شرم از شکفتن باختند
خنده اخر زین چمن اداب برد
قامت خم عجز می خواهد ز ما
سجده باید پیش این محراب برد
محرم سیر گریبان کس مباد
زورق ما را که در گرداب برد
برکه نالم بیدل از بیداد چرخ
خواب من اواز این دولاب برد
حسرت، پیام بیکسی اخر به یار برد
قاصد نبرد نامه من انتظار برد
قطع جهات کرده ام از انس بور
افتادگی به هر طرفم نی سوار برد
در هجر و وصل اب نگشتم چه فایده
بی انفعالی ام همه جا شرمسار،برد
حیف ازکسی که ضبط عنان سخن نداشت
تمکین ز سنگ، خفت وضع شرار برد
مردان  زکینه خو اهی دونان حذرکنید
خون سگان ز ننگ دم ذوالفقار برد
بی رتبه نیست دعوی حق با وجود لاف
منصور را بلندتر از خلق، دار برد
گردنکشی ز عجزپرستان چه ممکن است
انگشت هم زپرده ما زینهار برد
زین دشت جز وبال تعلق نچیده ایم
ان دامنی که کسوت ما داشت خار برد
قدر حضور بحر ندانست زورف
غفلت برای سوختنم برکنار برد
ایینه خانه بود تماشاگه ظهور
سیر بهار رنگ به خویشم دچار برد
اخر هوای وصل توام کرد بی سراغ
چندان تپید دل که ز خاکم غبار برد
هستی صفای جوهر تحقیق کس نخواست
هرکس نفس ز خلق یک ایینه وار برد
بیدل هجوم قلقل میناست شش جهت
با هر صدایی از خودم این کوهسار برد
شرم قصورم از سخن، شکوه اعتبار برد
اینه درای عرق از نفسم غبار برد
جز خط جاده ادب قاصد مدعا نبود
لغزش پا به دامنم نامه به کوی یار برد
بسکه به بارگاه فضل، رسم قبول عام بود
هرکه بضاعتی نداشت ارزوی نثار برد
عبرت میکشان یاس سوخت دماغ مستی ام
هرکه قدح به سنگ زد ازسر من خمار برد
بی رخت از هجوم درد بسکه جنون بهانه ام
رنگم اگر پری شکست ناله به کوهسار برد
حرص در ارزوی جاه رنگ حضور فقر باخت
نقد بساط عالمی فکر همین قمار برد
زبن عملی که وهم خلق غره طاقت خود است
جز به عدم نمی توان حسرت مزد کار برد
شعل هوس به هیچکس نوبت اگهی نداد
ذوق حنا ز دست ما دامن ان نگار برد
چون نفس از فسون دل ابله پای حیرتم
جز غم کوتهی نبود ازگره انچه تار برد
اه که گوش عبرتی محرم راز ما نشد
ناله به هرکجا دمید، ریشه به پنبه زار برد
تا رقم چه مدعا سرخط کلک ارزوست
دیده سیاهیی که داشت کاتب انتظار برد
بیدل ازبن دو دم نفس کایت عبرت است و بس
شخص عدم ز نام من خجلت اشتهار برد
رنگ در دل داشتم روشنگر ادراک برد
همچو سیل این خانه را افسون رفتن پاک برد
در سرم بی مغزی شور هوس پیچیده بود
وصل گوهریابد ان موجی که این خاشاک برد
کرد شغل جاه خلقی را به بیدردی علم
لابه ای چند ابروی دیده نمناک برد
حیف اوقاتی که کس منت کشد از هر خسی
وقتی پیری خوش که بی دندانی اش مسواک برد
هستی از گرد نفس باری به دوشم بسته است
چون سحر بر اسمان می بایدم این خاک برد
بهر نام دیگران تا چند شغل جان کنی
مزد عبرت زین نگینها صنعت حکاک برد
قاصد مجنون دپندشت اندکی لغزیده بود
جاده ها هر سو به منزل صد گریبان چاک برد
گر همه در افتاب محشرم افتاده راه
یاد ان مژگان مرا در سایه های تاک برد
می روم محمل به دوش امد و رفت نفس
تا کجا یارب ز خویشم خواهد این بیباک برد
ما ضعیفان هم امیدی داشتیم اما چه سود
کهکشان ناز شکست رنگ برافلاک برد
بیدل اقبال گرفتاری درین وادی کراست
ای بسا صیدی که رفت و حسرت فتراک برد
پیری ام اخر می و پیمانه برد
باد سحر شمع ز کاشانه برد
دیده سیاهی ز گل و لاله چید
کوش گرانی ز هر افسانه برد
شمع جنون ابله پا کرده گم
سر به هوا لغزش مستانه برد
کشمکش ازسعی نفس قطع شد
اره خودارایی دندانه برد
یاد خطش کردم و دل باختم
سایه مور از کف من دانه برد
هرکه در این انجمن حرص وگد
ساخت به خودگنج به ویرانه برد
حسرت دیدار گریبان درید
اینه ما همه جا شانه برد
خواندن اسرار وفا مشکل است
مهر شد ان نامه که پروانه برد
در دل ما ذوق تماشا نماند
اه کسی اینه زین خانه برد
قاصد دلبر جگرم داغ کرد
نامه من ناله شد اما نه برد
وقت جنون خوش که غم خانمان
یک دو دم از بیدل دیوانه برد
ما را به در دل ادب هیچکسی برد
تمثال در ایینه، ره از بی نفسی برد
زین دشت هوس منت سیلی نکشیدیم
خاروخس ما را عرق شرم خسی برد
بیگانه عشقیم ز شغل هوسی چند
اب رخ عنقایی ما را مگسی برد
فریادکه محمل کش یک ناله نگشتیم
دل خون شد ودر خاک غبار جرسی برد
دور همه چون سبحه یکی کرد تسلسل
زین قافله ها پیش وپسی، پیش وپسی برد
اخر پی تحقیق به جایی نرساندم
بیرونم از این دشت اقامت هوسی برد
دل نیز نشد چون نفسم دام تسلی
جمعیت بالم الم بی قفسی برد
بیدل ثمر باغ کمالم چه توان کرد
پیش از همه در خاک مرا پیش رسی برد
مکتوب من به هرکه برد باد می برد
تا یاد کس رسیدنم از یاد می برد
پرواز رنگ من اگر اید به امتحان
مانی شکست خامه به بهزاد می برد
در دیر پا بر اتشم از کعبه سر به سنگ
دیگر کجایم این دل ناشاد می برد
از حرف و صوت جوهر تحقیق رفته گیر
ایینه تا نفس زده ای باد می برد
این پیکری که تیشه تدبیر جانکنی است
ما را همان به تربت فرهاد می برد
تا گردی از خرام تو باغ تصورست
شوق از خودم به سایه شمشاد می برد
یک موج اگر عنان گسلد سیل گریه ام
از خاک هند دجله به بغداد می برد
هرچند دل ز شرم خیال ات عرق کند
یک شیشه خانه عرض پریزاد می برد
در اتشم فکن که سپند فسرده ام
تا سرمه نیست زحمت فریاد می برد
بیدل بنال ورنه درین دامگاه یأس
خاموشی ات ز خاطر صیاد می برد
فکر خویشم اخر از صحرای امکان می برد
همچو شمع ان سوی دامانم گریبان می برد
شرمسار هستی ام کاین کاغذ اتش زده
یک دو گامم زین شبستان با چراغان می برد
الفت دل با دم هستی دو روزی بیش نیست
انتظار شیشه اینجا طاق نسیان می برد
پیکر خم گشته در پیری مددخواه از سر است
از گرانی گوی ما با خویش چوگان می برد
حاصل این مزرع علم و عمل سنجیدنی است
سنبله چون پخته شد چرخش به میزان می برد
از فنا هر کس کمال خویش دارد در نظر
دانه را در اسیاها هیأت نان می برد
تا گداز دل دهد داد فسردنهای جسم
سنگ این کوه انتظار شیشه سازان می برد
صحبت یاران ندارد انقدر رنگ وفاق
شمع هم زین بزم داغ چشم گریان می برد
این درشتان برگزند خلق دارند اتفاق
لیک از این غافل که پشت دست دندان می برد
گر چنین دارد محبت پاس شرم انتظار
چشم ما هم بعد از این راهی به کنعان می برد
خانه مجنون به رفت و روب پر محتاج نیست
گردباد اکثر خس و خار از بیابان می برد
با همه بی دست و پایی در تلاش خاک باش
عزم این مقصد گهر را نیز غلتان می برد
بر تغافل ختم می گردد تک و تاز نگاه
کاروان ما همین مژگان به مژگان می برد
در خیال نفی فرع از اصل، باید شرم داشت
ناله چون افسرد اتش در نیستان می برد
عشق مختار است بیدل نیک و بد درکار نیست
بی گناهی یوسف ما را به زندان می برد
اه به دوستان دگر عرض دعا که می برد
اشک چکید و ناله رفت، نامه ما که می برد
توأم گل دمیده ایم دامن صبح چیده ایم
در چمنی که رنگ ماست بوی وفا که می برد
نغمه محفل کرم وقف جنون سایل است
ورنه به عرض مدعا عرض حیا که می برد
ننگ هوس نمی کشد دولت بی زوال ما
بر در کبریای فقر نام هما که می برد
کرد کشاکش هوس مفلست از شکوه ناز
اگهی اینکه از کفت رنگ حنا که می برد
هرکه گذشت ازین چمن ریشه حسرتش بجاست
این همه کاروان رنگ رو به قفا که می برد
اینه حضور دل تحفه دیر و کعبه نیست
انچه نثار نازتست در همه جاکه می برد
از غم هستی و عدم یاد تو کرد فارغم
خاک مرا به باد هم ازتو جدا که می برد
شمع چو وقت دررسد خفته به بال وپررسد
رفتن اگر به سر رسد زحمت پا که می برد
تا به فلک دلیل ما چشم گشودن ست و بس
کوری اگرنه ره زند کف به عصاکه می برد
بیدل از الفت هوس نگذر و راه انس گیر
منتظر طلب مباش ننگ بیاکه می برد
یک سر مو گر هوس از فکر جاهی بگذرد
پشم ما بالد به حدی کز کلاهی بگذرد
شمع محفل داغ می گردد کز اهی بگذرد
اه از ان روزی که حرص از دستگاهی بگذرد
دسترنج سعی ازادی نمی گردد تلف
کهکشان بالد اگر از برگ کاهی بگذرد
در جنون دارد کسی تا کی سر زنجیر اشک
سرده این دیوانه را شاید به راهی بگذرد
روشن است از جاده انصاف حکم ما ز شمع
داغ نقش پاست گر زین ره نگاهی بگذرد
شمع بردار از مزار تیره روزان وفا
باش تا بر خاک مژگان سیاهی بگذرد
از غبار ما سواد عجز روشن کردنیست
باید این خط هم به چشمت گاه گاهی بگذرد
عرض مطلب یک فلک ره دارد از دل تا زبان
چون سحر صد نردبان بندی که اهی بگذرد
برنمی دارد چوگردون عمر تمکین وحشتم
ننگ ان جولان که از من سال و ماهی بگذرد
ترک دنیا هم دلیل پایه دون همتی است
سر به معنی پا شود تا ازکلاهی بگذرد
ناله نی می کشد از موج اب اواز پا
عمر عاشق گر همه د زیر چاهی بگذرد
بی فنا ممکن بدان بیدل گذشتن زین محیط
بستن مژگان شود پل تا نگاهی بگذرد
عرق الوده جمالی ز نظر می گذرد
کزحیا چون عرقم اب ز سر می گذرد
کیست از شوخی رنگ تو نبازد طاقت
اب یاقوت هم اینجا ز جگر می گذرد
خط مسطر نشود مانع جولان قلم
تیغ را جاده کند هرکه ز سر می گذرد
موج ما بی نم ازین بحر پر اشوب گذشت
همچو نظاره که از دیده تر می گذرد
نیست درگلشن اسباب جهان رنگ ثبات
همه از دیده ما همچو نظر می گذرد
منزلی نیست که صحرا نشد از وحشت ما
غنچه در گل خزد انجا که سحر می گذرد
شوخی رشته نومیدی ما بس که رساست
ناله تا بال گشاید ز اثر می گذرد
چون نفس خانه پرستیم و نداریم ارام
عمر اسودگی ما به سفر می گذرد
در مقامی که قناعت بلد استغناست
کاروان چون تپش از موج گهر می گذرد
به هوس ترک حلاوت ننمایی بیدل
نیست بی ناله اگر نی ز شکر می گذرد
زین گلستان که گلش رنگ ندامت دارد
شبنمی نیست که بی دیده تر می گذرد
از نفس چند پی قافله دل گیریم
سنگ عمریست که بردوش شرر می گذرد
دام دل نیست به جز دیده که مینای شراب
از سر جام به صد خون جگر می گذرد
رغبت جاه چه و نفرت اسباب کدام
زین هوسها بگذر یا مگذر می گذرد
انجمن در قدمی، هرزه به هر سو مخرام
هرکجا پا فشرد شمع ز سر می گذرد
عشق شد منفعل از طینت بیحاصل ما
برق از این مزرعه سوخته تر می گذرد
خودنمایی چقدر زحمت دل خواهد داد
اخر این جلوه ات از اینه درمی گذرد
همچو تصویر به اغوش ادب ساخته ایم
عمر پرواز ضعیفان ته پر می گذرد
بیدل ما به وداع تو چرا خون نشود
عرق از روی تو با دیده تر می گذرد
بهار می رود و گل ز باغ می گذرد
پیاله گیر که فصل دماغ می گذرد
نوای بلبل و اواز خنده گلها
به دوش عبرت بانگ کلاغ می گذرد
کدورتی که ز اسباب چیده ای بر دل
سیاهیی است که اخر ز داغ می گذرد
به جستجوی چه مطلب شکسته ای دامن
غبار خود بهم اور سراغ می گذرد
کسی به جان کنی بی اثر چه چاره کند
فراغها به تلاش فراغ می گذرد
فریب جلوه طاووس زین چمن نخوری
غبار قافله سالار داغ می گذرد
مخالفت هم ازین دوستان غنیمت گیر
دو روزه صحبت طوطی و زاغ می گذرد
شرر به صفحه زن و فرصت طرب درپاب
شب سحر نفست بی چراغ می گذرد
زقید لفظ برا معنی مجرد باش
می است نشئه دمی کز ایاغ می گذرد
مگو پیام قناعت به منعمان بیدل
غریق حرص ز پل بی دماغ می گذرد
ز سخت جانی من عمر تنگ می گذرد
شرار من به پر و بال سنگ می گذرد
جهان ز ابله پایان دل جنون دارد
ز گرد عجز مگو فوج لنگ می گذرد
چه لغزش است رقم زای خامه فرصت
که تا شتاب نویسی درنگ می گذرد
در ان چمن که به دستت نگار می بندد
غبار اگر گذرد گل به جنگ می گذرد
متاز درپی زاهد به وهم حور و قصور
حذرکه قافله سالار بنگ می گذرد
عقوبت است صدف تا محیط پیش گهر
دل گرفته ز هرکوچه تنگ می گذرد
کجاست امن که در مرغزار لیل و نهار
به هر طرف نگری یک پلنگ می گذرد
غبار دهر غنیمت شمر که اینه هم
ز خویش می گذرد گر ز زنگ می گذرد
ستم به خوبش مکن رنگ عاجزان مشکن
پر شکسته ز چندین خدنگ می گذرد
تامل تو، پل کاروان عشرت توست
مژه به خم ندهی سیل رنگ می گذرد
دماغ فقر سزاور لاف حوصله نیست
چون بحر شد تنک اب از نهنگ می گذرد
هسزار مرحله انسوی رنگ دارد عشق
هنوز قافله ها از فرنگ می گذرد
کسی به درد دلکش نمی رسد بید ل
جهان خفته چه مقدار دنگ می گذرد
ز ساز جسم هزار انفعال می گذرد
چو رشحه ای که ز ظرف سفال می گذرد
دمیدن همه زبن خاکدان گل خواری ست
بهار ابله ها پایمال می گذرد
غبار شیشه ساعت به وهم می کوبد
بهوش باش که این ماه و سال می گذرد
تلاش نقص وکمال جهان گروتازی ست
هلالش از مه و ماه از هلال می گذرد
به هرکه می نگرم طالب دوام بقاست
مدار خلق به فکر محال می گذرد
دلی که صاف شود از غبار وهم کجاست
ز هر یک اینه چندین مثال می گذرد
طلب چه سحرکند تا به کوی یار رسم
نفس هم از لب ما سینه مال می گذرد
شبم به صفحه نگاهش زد اتشی که هنوز
شرر به چشمک ناز غزال می گذرد
تلاش ناله جانکاه تاکی ای بلبل
زمان عافیتت زبر بال می گذرد
دو روزه فرصت وهمی که زندگی نام است
گر از هوس گذری بی ملال می گذرد
غبار قافله دوش بوده است امروز
وصال رفته و اکنون خیال می گذرد
حق ادای رموز از قلم طلب بیدل
که حرف دل به زبانهای لال می گذرد
باکه گویم چه قیامت به سرم می گذرد
که نفس نازده هر شب سحرم می گذرد
درد اندوه خوش است از طرب بیکاری
حیف دستی که ز دل برکمرم می گذرد
خاک گل می کنم و می روم از خویش چو اشک
عرق شرم زپا پیشترم می گذرد
ترک سعی طلب ز شمع نمی اید راست
پای رفتارم اگر نیست سرم می گذرد
گرد کم فرصتی کاغذ اتش زده ام
هر نفس قافله واری شررم می گذرد
نامه ها در بغل از شهرت عنقا دارم
قاصد من همه جا بیخبرم می گذرد
ذوق راحت چقدر راهزن اگاهی ست
عمر در خواب ز بالین پرم می گذرد
دل چو سنگ اب شود تا نفسم پیش اید
زندگی منتظر شیشه گرم می گذرد
چشم بربند، تلاش دگرت لازم نیست
لغزش یک مژه از دیر و حرم می گذرد
خاک هر درکه به افسون طمع می بوسم
اب می گردد و ابش ز سرم می گذرد
مرکز ساز حلاوت گره خاموشی ست
گر نفس می زنم از نی شکرم می گذرد
امد و رفت نفس مغتنم راحت گیر
زندگی کو اگر این گرد ز رم می گذرد
ستمی نیست چو ایثار به بنیاد خسیس
می درد پوست چو ماهی ز درم می گذرد
نیستم قابل یک گام در این دشت چو عمر
لیک چندانکه ز خود می گذرم می گذرد
راه در پرده تحقیق ندارم بیدل
عمر چون حلقه به بیرون درم می گذرد
تا لبش در نظرم می گذرد
اب گشتن ز سرم می گذرد
فصل گل منفعلم باید ساخت
ابر بی چشم ترم می گذرد
زین گذرگه به کجا دل بندم
هرچه را می نگرم می گذرد
در بغل نامه عتقا دارم
خبرم بیخبرم می گذرد
حلقه شد قامت و محرم نشدم
عمر بیرون درم می گذرد
جاده پی سپر تسلیمم
هر چه اید به سرم می گذرد
ششجهت غلغل صور است اما
همه در گوش کرم می گذرد
مژه ای باز نکردم هیهات
پر زدن زیر پرم می گذرد
موج این بحر نفس راست نکرد
به وطن در سفرم می گذرد
هر طرف سایه صفت می گذرم
یک شب بی سحرم می گذرد
کاش با یأس توان ساخت چو بید
بی بری هم ز برم می گذرد
دل ندانم به کجا می سوزد
دود شمعی ز سرم می گذرد
خاکم امروز غبارانگیز است
پستی از بام و درم می گذرد
کاروان الم و عیش کجاست
من ز خود می گذرم می گذرد
چند چون شمع نگریم بیدل
انجمن از نظرم می گذرد
دل مباد افسرده تا برکس نگرددکار سرد
شمع خاموش انجمنها می کند یکبار سرد
عالمی را زیر این سقف مشبک یافتم
چون سر بی مغز زاهد ذر ته دستار سرد
داغ شد دل تا چه درگیرد به این دل مردگان
چاره گر یکسر ز گال و ناله بیمار سرد
انفعال جوهر مرد اختلاط حیز نیست
شعله ها را شمع کافوری کند دشوار سرد
با همه تدبیر ز اتش برنیاید مالدار
پوست اندازد، بود هرچند جای مار سرد
بی تکلف با نفس روزی دو باید ساختن
دل هواخواه و نسیمی دارد این گلزار سرد
تا شود هستی گوارا با غبار فقر جوش
اب در ظرف سفالین می شود بسیار سرد
یأس پیما اشک فرهادم شبی امد به یاد
ناله ای کردم که گردید اتش کهسار سرد
در جوانی به که باشی هم سلوک افتاب
تا هواگرم است بایدگرس رفتار سرد
بی رواجی دیدی اسرار هنر پوشیده دار
جنس می خواهد لحاف اندم که شد بازار سرد
گرم ناگردیده مژگان افتابی می رسد
خوابناکان چند باشد سایه دیوار سرد
بدل فسون می و نی انقدرگرمی نداشت
ارزوهاگشت بر دل از یک استغفار سرد
داغ بودم که چه خواهم به غمت انشا کرد
نقطه اشک، روان گشت و خطی پیداکرد
نقش نیرنگ جهان در نظرم رنگ نیست
در تمثال زدم اینه استغنا کرد
سعی مغرور ز عجزم در اگاهی زد
خواب پا داشتم از ابله مژگان واکرد
فطرت سست پی از پیروی وهم امل
لغزشی خورد که امروز مرا فردا کرد
می شمارم قدم و بر سر دل می لرزم
پای پر ابله ام کارگه مینا کرد
دل بپرداز و طرب کن که درین تنگ فضا
خانه اینه را جهد صفا صحرا کرد
گرد پرواز در اندیشه پری می افشاند
خاک گشتن سر سودایی ما بالا کرد
حسن هرسو نگرد سعی نظرخودبینی است
انچه می خواست به ایینه کند با ما کرد
کلک نقاش ازل حسن یقین می پرداخت
نقش ما دید و به سوی تو اشارت ها کرد
عشق ازارایش ناموس حقیقت نگذشت
کف ما را نمد اینه درباکرد
هیچکس ممتحن وضع بد و نیک مباد
نسخه حیرت ما طبع فضول اجزا کرد
بیدل از قافله کن فیکون نتوان یافت
بار جنسی که توان زحمت پشت پا کرد
دل گداخته بر شش جهت بغل واکرد
جهان به شیشه گرفت این پری چه انشاکرد
ستم نصیب دلم من کجا و درد کجا
نفس به کوچه نی رفت و ناله پیدا کرد
ز شرم چشم تو دارد خیالم انجمنی
که باید از عرقم سیر جام و مینا کرد
چه سحر بود که افسون بی نیازی عشق
مرا به خاک نشاند و ترا تماشاکرد
به فکر کار دل افتادم از چکیدن اشک
شکست شیشه به روبم در حلب واکرد
ازین بساط گذشتم.ولی نفهمیدم
که وضع پیکر خم با که این مدارا کرد
چو شمع صورت بیداری ام چه امکان داشت
سری که رفت ز دوشم اشارت پا کرد
نهفت معنی مکشوف بی تاملی ام
نبستن مژه افاق را معما کرد
جنون بیخودیی پیش برد سعی امل
که کار عالم امروز نذر فردا کرد
فسردنی است سرانجام عافیت طلبان
محیط این کره از رشته گهر واکرد
خیال اگر همه فردوس در بغل دارد
قفای زانوی حسرت نمی توان جا کرد
دلیل الفت اسباب غیر عسجز نبود
پر شکسته ما سیر این قفسها کرد
نداشت ظاهر و مظهر جهان یکتایی
جنون اینه در دست خنده بر ما کرد
درین هوسکده از من چه دیده ای بیدل
به عالمی که نی ام بایدم تماشا کرد
امروز بعد عمری دلدار یاد ما کرد
شرم تغافل اخر حق وفا ادا کرد
خاک رهیم ما را اسان نمی توان دید
مژگان خمید تا چشم اهنگ پیش پا کرد
گرد بساط تسلیم در عجز نازها داشت
پرواز خود سریها زان دامنم جدا کرد
یا رب که خشک گردد مانند شانه دستش
مشاطه ای که دل را از طره تو واکرد
فطرت ز خلق می خواست اثار قابلیت
جز دردسر نبودیم ما را به ما رها کرد
غرق نم جبینم از خجلت تعین
کار هزار توفان این یک عرق حیا کرد
گفتیم شخص هستی نازی به شوخی ارد
تمثال جلوه گر شد ایینه خنده ها کرد
دانش جنون شد اما نگشود رمز تحقیق
بند قبال نازی پیراهنم قباکرد
در عقده تعلق فرسوده بود فطرت
ازخودگسستن اخر این رشته را رساکرد
ای وهم غیر ما را معذور دار و بگذر
دل خانه ای ست کانجا نتوان به زور جاکرد
رستن ز قلزم وهم از سرگذشتنی داشت
یاس این کدو به خود بست تا زندگی شناکرد
دست ترحم کیست مژگان بیدل ما
بر هرکه چشم واشد پیش از نگه دعا کرد
دل به زلف یار هم ارام نتوانست کرد
این مسافر منزلی در شام نتوانست کرد
جوش خط با ان فسون دستگاه دلبری
وحشی حسن بتان را رام نتوانست کرد
با همه شوری که وقف پسته خندان اوست
رفع تلخی های ان بادام نتوانست کرد
همچو من از سرنگونی طالعی دارد حباب
کز خم دریا میی در جام نتوانست کرد
نیست در بحر محبت جز دل بیتاب من
ماهیی کز فلس فرق دام نتوانست کرد
مشت خاک من هواپرورد جولان تو بود
پایمالش گردش ایام نتوانست کرد
چرخ گو مفریب از جا هم که سعی باغبان
پختگیهای ثمر را خام نتوانست کرد
همچو شبنم زین گلستان فسکه وحشت می کشم
اب در ایینه ام ارام نتوانست کرد
موج گوهر با همه خشکی نشد محتاج اب
طبع استغنا نظر ابرام نتوانست کرد
ناله ها در دل فسرد اما نبست احرام لب
گرد این کاشانه سیر بام نتوانست کرد
اخگر ما شور خاکستر دماند از سوختن
این نگین شد خاک و ترک نام نتوانست کرد
سوخت بیدل غافل از خود شعله تصویر ما
یک شرر برق نگاهی وام نتوانست کرد
وحشت ما را تعلق رام نتوانست کرد
باده ما هیچکس در جام نتوانست کرد
در عدم هم قسمت خاکم همان اوارگی ست
مرگ، اغاز مرا انجام نتوانست کرد
رحم کن بر حال محرومی که مانند سپند
سوخت اما ناله ای پیغام نتوانست کرد
بی نشانم لیک بالی از زبانها می زنم
ای خوش ان عنقا که ساز نام نتوانست کرد
ارزو خون شد ز استغنای معشوقان مپرس
من دعاها کردم او دشنام نتوانست کرد
در جنون بگذشت عمر زلف و ان چشم سیاه
یک علاج از روغن بادام نتوانست کرد
عمرها پر زد نفس اما به الفتگاه دل
مرغ ماپرواز جز در دام نتوانست کرد
باد صبحی داشت طوف دامنت اما چه سود
گرد ما را جامه احرام نتوانست کرد
نشئه خواهی اب کن دل را که اینجا هیچکس
بی گداز شیشه می در جام نتوانست کرد
در جنون زاری که ما حسرت کمین راحتیم
اسمان هم یک نفس ارام نتوانست کرد
گر دلت صاف است از مکروهی دنیا چه باک
قبح شخص ایینه را بدنام نتوانست کرد
اب زد بیدل به راهش عمرها چشم ترم
ان ستمگر یک نگه انعام نتوانست کرد
خودسر به مرک گردن دعوی فرود کرد
چون سر نماند شمع قبول سجود کرد
در سعی بذل کوش که اینجا خسیس هم
جان دادنش به حسرت جاوید جود کرد
زان غنچه خموش به اهنگ کاف و نون
سر زد تبسمی که عدم را وجود کرد
چندان خمار درد محبت نداشتم
بوی گلی که زخم مرا مشک سود کرد
ای چرخ زحمت گره کار من مبر
خواهد مه نوت سر ناخن کبود کرد
ایینه دار نقش قدم بود هستی ام
هرکس نظرفکند به من سرفرودکرد
شد ابیار مزرع امکان گداز من
زین انجمن زیان زده ای شمع سودکرد
خونم به دل ز بوی گلش می درد نقاب
رنگ اتشی که داشت درین غنچه دود کرد
تا انتظار صبح قیامت امان کراست
کار درنگ ما نفس سرد زود کرد
هرکس به هرچه ساخت غنیمت شمرد وبس
یاس دوام، نوحه ما را سرودکرد
بیدل کتاب طالع نظاره خوانده ایم
مژگان هبوط داشت، تحیر صعود کرد
اول دل ستمزده قطع امیدکرد
اخرشکست چینی من مو سفید کرد
می لرزد از نفس دم تقریر احتیاج
دست تهی زبان مرا مرگ بید کرد
بخت سیاه اگر بلد اعتبارهاست
خود را به هیچ اینه نتوان سفیدکرد
تدبیر زهد مایه تشویش کس مباد
صابون خشک جامه ما را پلید کرد
تا اشک ربط سبحه انفاس نگسلد
پیری مرا به حلقه قامت مریدکرد
چون نال خامه تا دمد از مغز استخوان
فکرم در افتاب قیامت قدیدکرد
از قبض و بسط حیرت ایینه ام مپرس
قفلی زدم به خانه که نازکلیدکرد
دارد رسایی مژه ی خون به گردنش
برگشتنی که انسوی حشرم شهیدکرد
بیدل تو هم به ذوق خطش سینه چاک زن
کاین شام نادمیده مرا صبح عید کرد
از تغافل زدنی ترک سبب بایدکرد
روز خود را به غبار مژه شب باید کرد
گرد وارستگی هکوی فنا باید بود
خاک در دیده اندوه ظرب باید کرد
همچو ایینه اگر دست دهد صافی دل
جوهر ناطقه شیرازه لب باید کرد
کهنه مشق خط امواج سرابیم همه
عینک از ابله پای طلب باید کرد
اشک اگر شیشه از این دست بهم برچیند
مژه را روکش بازار حلب باید کرد
تا شودطبع توایینه تحقیق وفا
خلق را صیقل زنگار غضب باید کرد
دم صبحی مگر افسون تباشیر دمد
شمع ما را همه شب خدمت تب باید کرد
دیده ای را که چمن پرور دیدار تو نیست
به تماشای گل و لاله ادب باید کرد
انقدر شیفته نرگس خمار توام
که.ز خاکم به قدح اب عنب باید کرد
یک تحیر دو جهان در نظرت می سوزد
اتش از خانه ایینه طلب بایدکرد
دل و دانش همه در عشق بتان باید باخت
خویش را بیدل دیوانه لقب بایدکرد
پیش ارباب حسب ترک نسب باید کرد
پرده دیده و دل فرش ادب باید کرد
کاروانها همه محمل کش یأس است اینجا
ناله را بدرقه سعی طلب باید کرد
باعث گریه درین دشت اگر چیزی نیست
الم بیکسیی هست سبب بایدکرد
گر شود پیش تو منظور نثار نگهی
گوهر جان به هوس تحفه لب باید کرد
جمع بودن به پریشان صفتی اسان نیست
روزها در قدم زلف تو شب باید کرد
زبن توهمکده سامان دگر نتوان یافت
جز دمی چند که ایثار تعب بایدکرد
ترک لذات جهان مفت سلامت شمرید
این شکر قابل ان نیست که تب بایدکرد
جیب ها موج طربگاه حضور دریاست
فکر خود کن گرت اندیشه رب باید کرد
نم اب و کف خاکی بهم امیخته است
هر چه اید ز تو کاری ست عجب باید کرد
بیدل این انجمن وهم دگر نتوان یافت
درد هم مفت تماشاست طرب باید کرد
دل سحرگاهی به گلشن یاد ان رخسار کرد
اشک ان شبنم برگ گل را رخت اتشکار کرد
ناز غفلت می کشیم از التفات ان نگاه
خواب ما را سایه مژگان او بیدار کرد
قید اگاهی چه مقدار از حقیقت غافلست
گرد خود گردیدنم خجلت کش زنار کرد
اه ز ان بی پرد رخساری که شرم جلوه ان
چشم ما پوشیده یعنی وعده دیدار کرد
عالم بی دستگاهی ناله سامان بوده است
هر که از پرواز ماند ارایش منقار کرد
یکجهان پست و بلند افت کمین جهد بود
چین دامان هوس را کوتهی هموار کرد
دعوی هستی عدم را انفعال ست
اینکه من یاد توکردم فطرت استغفارکرد
رنج دنیا،فکر عقبا، داغ حرمان، درد دل
یک نفس هستی به دوشم عالمی را بار کرد
نیست غم بر شمع ما گر یک دو لب خندید صبح
گریه ما نیز با ما این ادا بسیار کرد
از سر ما بینوایان سایه تا دارد دپغ
خانه خورشید را هم چرخ بی دیوار کرد
بی تکلف بود هستی لیک فکر بد معاش
جامه عریانی ما را گریبان دارکرد
دردسر کم بود تا تدبیر صندل محو بود
صنعت بالین و بستر خلق را بیمارکرد
ابیار مزرع اخلاق اگر باشد وفاق
جای گندم ادمیت می توان انبارکرد
سرکشید امروز بیدل از بنای اعتبار
انقدر پستی که نتوان از دنائت عار کرد
عشق مطرب زاده ای بر ساز و تقوا زور کرد
دانه تسبیح را زاهد خر طنبور کرد
با همه واماندگی روزی دو ازادی خوش ست
خانه را نتوان به اندوه تعلق گورکرد
زین گلستان صد سحر جوشید و صد شبنم دمید
عبرتم سیر چکیدنهای یک ناسورکرد
بگذر از بی صرفه گوییها که ساز انبساط
گوشمالی خورد هرگه ناله بی دستورکرد
موسی ما شعله ها در پرده نیرنگ داشت
حسرتی از دل برون اورد و برق طورکرد
با چنین فرصت نبود امکان مژه برداشتن
وعده دیدار خلقی را امل مزدورکرد
شهرت اقبال عجز از چتر شاهی برتر است
موی چینی سایه اخر بر سر فغفور کرد
شور اسرارم جنون انگیخت از موی سفید
شوخی این پنبه ام هنگامه منصورکرد
نی ز طاعت بهره ای بردم نه ذوقی ازگناه
در همه کارم حضور نیستی معذور کرد
دخل اگاهی به یک سو نه که تحقیق غیور
چشم خلقی را به انگشت شهادت کور کرد
بیدل از عزلت کلامم رتبه معنی گرفت
خُم نشینی باده ام را اینقدر پُر زور کرد
اگاهی از خیال خودم بی نیاز کرد
خود را ندید اینه تا چشم باز کرد
نعل جهان در اتش فکر سلامت است
ان شعله ارمید که مشق گداز کرد
چون اه کرد رهگذر ناامیدی ام
هرکس ز پا نشست مرا سرفراز کرد
کو زحمت فراق و کدام انبساط وصل
زین جور انچه کرد به ما امتیاز کرد
کلفت زدای کینه دل ها تواضع است
زین تیشه می توان گره سنگ باز کرد
حیرت مقیم خانه ایینه است و بس
نتوان به روی ما در دل ها فراز کرد
داغم ز سایه ای که به طوف سجود او
پای طلب ز نقش جبین نیاز کرد
شابت قیام و شیب رکوع و فنا سجود
در هستی و عدم نتوان جز نماز کرد
زین گلستان به حیرت شبنم رسیده ام
باید دری به خانه خورشید باز کرد
در پرده بود صورت موهوم هستی ام
ایینه خیال تو افشای رازکرد
بر زندگی ست بار گرانجانی ام هنوز
قد دو تا مرا خم ابروی ناز کرد
گامی نبود بیش ره مقصد فنا
این رشته را نفس به کشاکش دراز کرد
معنی نمای چهره مقصود نیستی ست
بیدل مرا گداختن ایینه سازکرد
گرد مرا تحیّر، صبح جنون سبق کرد
دستی نداشت طاقت، جیبم چنین که شق کرد
دل تشنه جنونهاست از وهم و ظن مپرسید
زین دست مشق بسیار مجنون بر این ورق کرد
پیداست شغل زاهد، وقت دگر چه باشد
سرها به یکدگرکوفت هرگه که یاد حق کرد
دل با کمال تحقیق از شبهه ام نپرداخت
ایینه ساخت اما پرداز بی نسق کرد
زبن باغ تا دمیدم جز خون دل نچیدم
گلگون قبای نازی صبح مرا شفق کرد
از انفعالم اخر شستند دست قاتل
خونم روان نگردید رنگ حنا عرق کرد
مهمان این بساطیم اما چه سود بیدل
دیدار نعمتی بود ایینه در طبق کرد
بیستون یادی ز فرهاد ندامت فال کرد
سنگ را بیتابی اه شرر غربال کرد
از تب سودای مجنون خواندم افسونی به دشت
گردبادش تا فلک ارایش تبخال کرد
ناله توفان خیز شد تا نارسا افتاد جهل
بلبل ما طرح منقار از شکست بال کرد
قامت پیری قیامت دارد از شور رحیل
خواب ما گر تلخ کرد اواز این خلخال کرد
نفی خود کردم دو عالم ارزو شد محو یاس
گردش رنگ گلم چندین چمن پامال کرد
گر نباشد دل، دماغ کلفت هستی کراست
الفت ایینه ام زحمت کش تمثال کرد
قوت امال در پیری یکی ده می شود
حلقه قد دوتایم صفر ماه و سال کرد
سیر کوی او خیال اینه ای پرداز داد
رنگهای رفته چون تمثال استقبال کرد
خلقی از ارایش جاه انفعال اندود رفت
صبح ما هم خنده ای بر فرصت اقبال کرد
بی خمیدن نیست از بار نفس دوش حباب
بیدلان را نیز هستی اینقدرحمال کرد
شعله ما بیدل از اسرار راحت غافل است
از شکست رنگ باید سر به زیر بال کرد
روزی که نقش گردش چشمت خیال کرد
نقاش خامه از مژه های غزال کرد
مشاطه ای که حسن ترا زیب ناز داد
از دوده چراغ مه و مهر خال کرد
امکان نداشت پرده درد رمز ان و این
سحر تبسمی است که نفی محال کرد
خودروی حیرتیم ز نشو و نما مپرس
تخمی فشاند عشق که ما را نهال کرد
سیلی هزار دشت خس و خار داشتیم
بحر کرم کدورت ما را زلال کرد
بی شبهه بود نیک و بد اعتبارها
اندیشه یقین همه را احتمال کرد
روز و شب جهان کم و بیش هوس نداشت
سعی نفس شمار امل ماه و سال کرد
گل کردن خیال صفاها به زنگ داد
ایینه را هجوم صور پایمال کرد
داغ قمار صنعت یکتایی دلیم
ما را به ششجهت طرف این نقش خال کرد
حق خلق می شود ز فسون تأملت
باید به چشم دید و نباید خیال کرد
حرمان تراش مخترعات فضولیم
ایجاد هجر فکر زمان وصال کرد
رنگ کلف برون رود از مه چه ممکن است
ما را نمی توان به هوس بی ملال کرد
ای غافل از نزاکت معنی تأملی
مه را کسی شناخت که سیر هلال کرد
چون شبنم از طرب به هوا بال می زدم
ذوق تأملم عرق انفعال کرد
مژگان بهم زدم شدم از نقش غیر پاک
این صیقلم برون ز جهان مثال کرد
همت رضا به وضع فسردن نمی دهد
بیزارم از سری که توان زیر بال کرد
بیدل کسی به معنی لفظم نبرد پی
تقدیر شهره ام به زبانهای لال کرد
اینقدر اشک به دیدارکه حیران گل کرد
که هزار اینه ام بر سر مژگان گل کرد
عالمی را ز دل خسته به شور اوردم
ناله ای داشتم اخر به نیستان گل کرد
نیست جز برگ گل ایینه کیفیت رنگ
خون من خواهد از ان گوشه دامان گل کرد
گر چنین می کندم طرز نگاه تو هلاک
سبزه خواهد ز مزارم همه مژگان گل کرد
ریشه باغ حیا غنچه بهار است امروز
زان تبسم که لبت کاشت نمکدان گل کرد
نتون داغ تو پوشید به خاکستر ما
کچه فاخته خواهد ز گریبان گل کرد
پرتوشمع فراهم نشود جزبه فنا
رنگ جمعیت ما سخت پریشان گل کرد
حیرتم گشث که دیروز به صحرای عدم
خاک بودم نفس از من به چه عنوان گل کرد
سعی اشکیم، دویدن چه خیال است اینجا
لغزشی بود ز ما ابله پایان گل کرد
غیر وحشت گلی از وضع سحر نتوان چید
هر که بویی ز نفس یافت پرافشان گل کرد
اول و اخر هر جلوه تماشا دارد
نقش پا گل کن اگر اینه نتوان گل کرد
بیدل از منت دامان کشی تر نشدیم
شمع ما را نفس سوخته اسان گل کرد
شب که دل از یأس مطلب باده ای در جام کرد
یک جهان حسرت به توفان داد و اهش نام کرد
برنمی اید سپند من به استیلای شوق
از جرس باید دل بی انفعالم وام کرد
چشم من شد پرده ی زنبور و بیداری ندید
غفلت اخر حشر من درکسوت با دام کرد
ابم از شرم عدم کز هستی بیحاصلم
ارمیدن کوشش و بیمطلبی ابرام کرد
شعله ای بودم کنون خاکسترم مفت طلب
سوختن عریانی ام راجامه احرام کرد
در پریشانی کشیدیم انتقام از روزگار
خاک ما باری طواف دیده ایام کرد
قرب هم در خلوت تحقیق گنجایش نداشت
دوربین افتاد شوق و وصل را پیغام کرد
از تعلق سنگسار شهرت ازادی ام
الفت نقش نگین اخر ستم بر نام کرد
اینقدر در بند خویش از ناتوانی مانده ایم
عشق رنگ ما شکست و اختراع دام کرد
دل به یاد مستی چشم حجاب الوده ای
اب گردید از حیا چندانکه می در جام کرد
جاده سرمنزل ما صد بیابان سعی داشت
بیدماغیهای فرصت چون شرر یک گام کرد
عشرت ما چون نگه از بس تنک سرمایه است
سایه مژگان تواند صبح ما را شام کرد
می رود صبح و اشارت می کندکای غافلان
تا نفس باقیست نتوان هیچ جا ارام کرد
یک قلم بیدل غبار وحشت نظاره ایم
عشق نتوانست ما را بی تحیر رام کرد
عجز طاقت به گرفتاری غم شادم کرد
یاس بی بال و پری از قفس ازادم کرد
کو خم دام تعلق چه کمند اسباب
اینقدرها به قفس خاطر صیادم کرد
عافیت مزد فراموشی حالم شمرید
درد عشقم به تکلف نتوان یادم کرد
نوحه ای دارم و جان می کنم از قامت خم
اه ازین تیشه که هم پیشه فرهادم کرد
غافل از زشتی اعمال دمیدم هیهات
عشق پیش از نگه منفعل ایجادم کرد
سعی بیهوده ندانم به کجایم می برد
نفس سوخته شد سرمه که فریادم کرد
گفتم انشا کنم از عالم مطلب سبقی
شرم اظهار زبان عرق ارشادم کرد
چون خط جاده ز بس منتخب تسلیمم
هرکه امد به سر از نقش قدم صادم کرد
گره ضبط نفس نسخه گوهر دارد
وضع خاموش به علم ادب استادم کرد
نفی هنگامه هستی چه تنزه که نداشت
شیشه بر سنگ زدن رشک پریزادم کرد
نقص هم بی اثری نیست ز تقلید کمال
فقر ما را اگر الله نکرد ادم کرد
محو کیفیت نیرنگ وفایم بیدل
انکه می خواست فراموش کند یادم کرد
وداع عمر چمن ساز اعتبارم کرد
سحر دماندن پیری سمن بهارم کرد
به رنگ دیده یعقوب حیرتی دارم
که می توان نمک خوان انتظارم کرد
تعلق نفسم سوخت تا کجا نالم
غبار وهم گران گشت و کوهسارم کرد
دل ستم زده صد جا غم تظلم برد
شکست اینه با عالمی دچارم کرد
غبار می دمد از خاک من قدح در دست
نگاه مست که سیر سر مزارم کرد
به نیم چشم زدن قطع شد وجود و عدم
گذشتگی چقدر تیغ ابدارم کرد
نهفته داشت قضا سرنوشت مستی من
نم عرق ز جبین شیشه اشکارم کرد
کنون ز خود مژه بندم که عبرت هستی
غبار هر دو جهان بر نگاه بارم کرد
امید روز جزا زحمت خیال مباد
می نخورده در این انجمن خمارم کرد
چو شمع چاره ندارم ز سوختن بیدل
وفا گلی به سرم زد که داغدارم کرد
گر کمال اختیار خواهم کرد
نیستی اشکار خواهم کرد
جیب هستی قماش رسوایی ست
به نفس تار تار خواهم کرد
صفر چندی گر از میان بردم
یک خود را هزار خواهم کرد
کس سوال مرا جواب نگفت
ناله در کوهسار خواهم کرد
دور گل گر گذشت گو بگذر
یک، دو ساغر بهار خواهم کرد
شوق تا انحصار نپذیرد
وصل را انتظار خواهم کرد
داغ اهی اگر بهار کند
سرو و گل اعتبار خواهم کرد
گر به خلدم برند و گر به جحیم
یاد ان گلعذار خواهم کرد
اینقدر جرم ننگ عفو مباد
هرچه کردم دوبار خواهم کرد
صد فلک انتظار می بالد
با که خود را دچار خواهم کرد
انجمن گر دلیل عبرت نیست
سیر شمع مزار خواهم کرد
در عدم اخر از هوای خطی
خاک خود را غبار خواهم کرد
وضع اغوش وصل ممکن نیست
از دو عالم کنار خواهم کرد
اسمان سرنگون بیکاری ست
من که هیچم چه کار خواهم کرد
بیدل از صحبتم کنار گزین
فرصتم من فرار خواهم کرد
طبع سرکش خاک گشت و چشم شرمی وانکرد
شمع سر بر نقش پا سایید و خم پیدا نکرد
عمرها شد امد و رفت نفس جان می کند
ما و من بیرون در فرسود و در دل جا نکرد
زندگی بیع و شرای ما و من بی سود یافت
کس چه سازد ارمیدن با نفس سودا نکرد
سرکشی گر بر دماغت زد شکست اماده باش
خاک از شغل عمارت عافیت برپا نکرد
سعی فطرت دور گرد معنی تحقیق ماند
غیرت او داشت افسونی که ما را ما نکرد
هرکجا رفتم نرفتم نیم گام از خود برون
صد قیامت رفت وامروز مرا فردا نکرد
با خیالت غربتم صد ناز دارد بر وطن
جان فدای بی کسی هاکز توام تنها نکرد
دامن خود گیر و از تشویش دهر ازاد باش
قطره را تا جمع شد دل یادی از دریا نکرد
فرع را از اصل خویش اگاه باید زیستن
شیشه را سامان مستی غافل از خارا نکرد
انقلاب ساز وحدت کثرت موهوم نیست
ربط بی اجزاییی ما را خیال اجزا نکرد
جود مطلق درکمین سایل ست اما چه سود
شرم تکلیف اجابت دست ما بالا نکرد
نام عنقا نقشبند پرده ادراک نیست
هیچکس زین بزم فهم ان پری پیدا نکرد
بیدل از نقش قدم باید عیار ماگرفت
ناتوانی سایه را هم زیردست ما نکرد
اگر نظّاره گل می توان کرد
وطن در چشم بلبل می توان کرد
درین محفل ز یک مینا بضاعت
به چندین نغمه قلقل می توان کرد
عرق واری گر از شرم اب گردم
به جام عالمی مل می توان کرد
نظر بر خویش واکردن محال ا ست
اگرگویی تغافل می توان کرد
چو صبح این یک نفس گردی که داریم
اگر بالد تجمل می توان کرد
به هر محفل که زلفش سایه افکند
ز دود شمع کاکل می توان کرد
شهید حسرت ان گلعذارم
ز زخم خنده برگل می توان کرد
به هر جا سطری از زلفش نوبسند
قلم از شاخ سنبل می توان کرد
درین گلشن اگر رنگست و گر بوست
قیاس بال بلبل می توان کرد
اگر این است عیش خاکساری
ز پستی هم تنزل می توان کرد
محیط بیخودی منصور جوش است
به مستی جزو را کل می توان کرد
ازین بی دانشان جان بردنی هست
اگر اندک تجاهل می توان کرد
تردد مایه بازار هستی ست
اگر نبود توکل می توان کرد
پر اسان است ازین دریا گذشتن
ز پشت پا اگر پل می توان کرد
دهان یار ناپیداست بیدل
به فهم خود تأمل می توان کرد
ناتوانی در تلاش حرص بهتانم نکرد
قدردانیهای طاقت انچه نتوانم نکرد
شمع خامش وارهید از اشک و اه و سوختن
بی زبان بودن چه مشکلهاکه اسانم نکرد
تا مبادا خون خورد تمثالی از پیدایی ام
نیستی در خانه ایینه مهمانم نکرد
زین چمن عمری ست پنهان می روم چون بوی گل
شرم هستی در لباس رنگ عریانم نکرد
درگهر هم موج من زحمت کش غلتیدنی ست
سودن دست ابله بست و پشیمانم نکرد
جان فدای طفل خوش خویی که پرواییش نیست
عمرها گرد سرم گرداند و قربانم نکرد
انفعالم اب کرد اما همان اواره ام
گل شدن شیرازه خاک پریشانم نکرد
وقت هر مژگان گشودن یک جهان دیدار بود
اه از این چشمی که واگردید و حیرانم نکرد
دیده گر بی اشک گردید از حیا امیدهاست
جبهه اسان می کندکاری که مژگانم نکرد
زین نُه اتشخانه بیدل هرچه برهم چید حرص
یأس جز تکلیف پشت دست و دندانم نکرد
دورگردون تا دماغ جام عیشم تازه کرد
پیکرم چون ماه یکسر طعمه خمیازه کرد
گو دو روزم نسخه فطرت پریشا نی کشد
چشم بستن خواهد اجزای هوس شیرازه کرد
رونق شام و سحر پر انفعال اماده است
چهره زنگی به خون زین بیش نتوان غازه کرد
شهرت صبح از غبار رفته بر باد است و بس
سرمه گردیدن جهانی را بلند اوازه کرد
کس سر مویی برون زین خانه نتوانست رفت
وقف هر دیوار اگر چون شانه صد دروازه کرد
خاک گردیدن یقینم شدعرق کردم ز شرم
این تیمم نشئه عبرت وضوبم تازه کرد
بیدل اینجا ذره تا خورشید لبریز غناست
ساغر ما را فضولی غافل از اندازه کرد
حرف پیری داشتم لغزیدنم دیوانه کرد
قلقل این شیشه رفتار مرا مستانه کرد
با رطوبتهای پیری برنیامد پیکرم
از نم این برشکال اخر کمانم خانه کرد
دل شکستی دارد اما قابل اظهار نیست
از تکلف موی چینی را نباید شانه کرد
پیش از ایجاد امتحان سخت جانیهای عشق
تیغ ابروی بتان را سر بسر دندانه کرد
خانمانسوز است فرزندی که بیباک اوفتد
اعتماد مهر نتوان بر چراغ خانه کرد
حسن در هر عضوش اغوش صلای عاشق است
شمع سر تا ناخن پا دعوت پروانه کرد
عالمی ز لاف دانش ربط جمعیت گسیخت
خوشه را یک سر غرور پختگی ها دانه کرد
هیچکس یارب جنون مغرور خودبینی مباد
اشناییهای خویشم از حیا بیگانه کرد
صد جنون مستی است در خاک خرابات غرض
حلقه بر درها زدن ما را خط پیمانه کرد
تا گشودم چشم یاد بستن مژگان نماند
عبرت این انجمن خواب مرا افسانه کرد
عمرها بیدل ز چشم خلق پنهان زیستیم
عشق خواهد خاک ما را گنج این ویرانه کرد
بی فقر اشکار نگردد عیار مرد
بخت سیه بود محک اعتبار مرد
پاس وقار و سد سکندر برابر است
جز ابرو چو تیغ نشاید حصار مرد
دنیا ز اهل جود به خود ناز می کند
زن بیوه نیست تا بود اندر کنار مرد
همت بلند دار کز اسباب اعتبار
بی غیرتیست انچه نباید به کار مرد
در عرصه ای که پا فشرد غیرت ثبات
کهسار را به ناله نسنجد وقار مرد
پا بر جهان پوچ زدن ننگ همت است
در پنبه زار حیز نیفتد شرار مرد
بیش است عزم شیر به گاو بلند شاخ
بر خصم بی سلاح دلیری ست عار مرد
جز سینه صافی اینه مدعا نبود
هرجا نمود جوهر جرات غبار مرد
ایثجا به اب تیغ به خون غوطه خوردن است
ایینه تا کجا شود ایینه ذار مرد
گندم به غیر افت ادم چه داشته ست
یارب تو شکل زن نپسندی دچار مرد
انجا که چرخ دون کند امداد ناکسان
حیز از فشار خصیه برارد دمار مرد
برگشته است بسکه درین عصر طور خلق
نامردی زنی که نگردد سوار مرد
بیدل زمانه دشمن ارباب غیرت است
ترسم به دست حیز دهد اختیار مرد
عمر ارذل ای خدا مگمار بر نیروی مرد
رعشه پیری مبادا ریزد اب روی مرد
تا نگردد عجز طاقت شبنم ایجاد عرق
صبح نومیدی مخندان از کمین موی مرد
گر طبیعت غیرت اندیشد ز وضع انفعال
سرنگونی کم وبالی نیست در ابروی مرد
بند بند اخر به رنگ مو دوتا خواهد شدن
در جوانی ننگ اگر دارد ز خم زانوی مرد
هرچه از اثار غیرت می تراود غیرتست
جوهر شمشیر دارد موج ز اب جوی مرد
بهر این نقش نگین گر خاتمی پیدا کنی
لافتی ا لا علی بنویس بر بازوی مرد
شعله همت نگون شد کز تصاعد بازماند
خوی شود هرگه تنزل برد ره در خوی مرد
از ازل موقع شناسان ربط الفت داده اند
اینه با زانوی زن تیغ بر پهلوی مرد
الت او خصیه ای خواهد تصور کرد و بس
در دماغ حیز اگر افتاده باشد بوی مرد
هیچکس نگسیخت بیدل بند اوهامی که نیست
اسمان عمری ست می گردد به جست وجوی مرد
پیکرم چون تیشه تا از جان کنی یاد اورد
سر زند بر سنگی و پیغام فرهاد اورد
لب به خاموشی فشردم ناله جوشید ازنفس
قید خودداری جنون بر طبع ازاد اورد
در شهادتگاه بیباکی کم از بسمل نی ام
بشکنم رنگی که خونم را به فریاد اورد
هوش تا گیرد عیار رنگی از صهبای من
شیشه ها می باید از ملک پریزاد اورد
بسکه در راهت کمین انتظارم پیرکرد
مو سپیدی نقش من بر کلک بهزاد اورد
چون پر طاووس می باید اسیر عشق را
کز عدم گلدسته واری نذر صیاد اورد
تحفه ما بی بران غیر از دل صد چاک نیست
شانه می باشد ره اوردی که شمشاد اورد
عشق را عمری ست با خلق امتحان همت است
عالمی را می برد مجنون که فرهاد اورد
از تغافل های نازش سخت دور افتاده ایم
پیش ان نامهربان ما را که در یاد اورد
تا سپند ما نبیند انتظار سوختن
چون شرر کاش اتش ازکانون ایجاد اورد
انفعالم اب کرد ای کاش شرم احتیاج
یک عرق وارم برون زین خجلت اباد اورد
بیدل از سامان تحصیل نفس غافل مباش
می برد با خویش اخرهرچه را باد اورد
پای طلب دمی که سر از دل براورد
چون تار شمع جاده ز منزل براورد
چون سایه خاک مال تلاش فسرده ام
کو همتی که پایم ازین گل براورد
دل داغ ریشه ای ست که هرگه نموکند
چون شمع ازتوقع حاصل براورد
خط غبار من که رساند به کوی یار
این نامه را مگرپر بسمل براورد
هرجا رسد نوید شهیدان تیغ عشق
اغوش سر ز زخم حمایل براورد
جون شمع لرزه در جگر از ترزبانی ام
ای شیوه ام مباد ز محفل براورد
در وادیی که غیرت لیلی درد نقاب
مجنون سربریده زمحمل براورد
ضبط خودت بن است غم خلق هرزه چند
گوهرمحیط را به چه ساحل براورد
بنیاد این خرابه به ابی نمی رسد
تاکی کسی عرق کند وگل براورد
بر استان رحمت مطلق بریدنی ست
دستی که مطلب از لب سایل براورد
بید ل نفس گر از در ابرام بگذرد
عشقش چه ممکن است که از دل براورد
زین شیشه ساعت که مه و سال براورد
گرد عدم فرصت ما بال براورد
عمری ز حیا زحمت اوهام کشیدیم
ما را خم دوش مژه حمال براورد
زین وضع پریشان که عرق ریز نمودیم
ایینه ما اب ز غربال براورد
چون ابله در خاک ادبگاه محبت
باید سر بی گردن پامال بر اورد
جز خارق معکوس مدان ریش و فش شیخ
ادم خریی کرد، دم ویال براورد
بر اهل فنا خرده مگیرید که منصور
باگردن دیگر سر اقبال براورد
در صافی دل شبهه تحقیق نهان بود
چون زنگ نماند اینه تمثال براورد
سودی که من اندوختم از هیچ متاعی
کم نیست که از منت دلال براورد
اهم ز رفیقان سفرکرده سراغیست
از جیب من این قافله دنبال براورد
طاووس من از باغ حضور که خبر یافت
کز رنگ من ایینه پر و بال براورد
فریاد که راز تب عشقت بنهفتم
چون شمعم ازین دایره تبخال براورد
تا کی به رقم تازه کنم شکوه احباب
خشکی زدماغ قلمم نال براورد
بیدل علم از معنی نازک نتوان شد
موچینی ما را همه جا لال بر اورد
عملی که سر به هوا خم از همه پیکرت به در اورد
نه چو مو جنون هار سر قدم از سرت به در اورد
به بضاعت هوس انقدر مگشا دکان فضولی ات
که چو رنگ باخته وسعت پرت از برت به در اورد
به گداز عشوه علم و فن در پیر میکده بوسه زن
که ز قد عالم وهم و ظن به دو ساغرت به دراورد
به قبول و رد، مطلب سبب، که غرور چرخ جنون حسب
به دری که خواندت از ادب ز همان درت به در اورد
ز خیال الفت خانمان به در ا که شحنه امتحان
نفسی اگر دهدت امان دم دیگرت به در اورد
به وقار اگر نه سبکسری حذر از غرور هنروری
که مباد خفٌت لاغری رگ جوهرت به در اورد
اثر وفا ندهد رضا به خمار نشئه مدعا
نگهی که گردش رنگ ما خط ساغرت به در اورد
ز طواف کعبه که می رسد به حضور مقصد ارزو
من و سجده پس زانویی که سر از درت به در اورد
ندهد تأمل انس و جان ز لطافت بد نت نشان
مگر انکه جامه رنگ ما عرق از برت به در اورد
من بیدل از خم طره ات به کجا روم که سپهر هم
سر خود به خاک عدم نهد که ز چنبرت به در اورد؟
ز دنیا چه گیرد اگر مردگیرد
مگر دامن همت فردگیرد
خجل می روم از زیانگاه هستی
عدم تا چه از من ره اوردگیرد
عرق دارد ایینه از شرم رنگم
بگو تا گلاب از گل زرد گیرد
تن اسان اقبال بخت سیاهم
حیا بایدم سایه پرورد گیرد
عبث لطمه فرسای موت و حیاتم
فلک تاکی ام مهره نردگیرد
شب قانعان از سحر می هراسد
مبادا سواد وفا گرد گیرد
به خاکم فرو برد امدادگردون
کم ازپاست دستی که نامردگیرد
ز بس یأس در هم شکسته ست رنگم
گر ایینه گیرم دلم دردگیرد
ازبن باغ عبرت نجوشید بیدل
دماغی که بوی دل سرد گیرد
اگر به افواج عزم شاهان سواد روم و فرنگ گیرد
شکوه درونش هر دو عالم به یک دل جمع تنگ گیرد
جو شمع کاش از خیال شوکت طبیعت غافل اب گردد
که سر فرازد به اوج گردون و راه کام نهنگ گیرد
ز مکتب اعتبار دنیا ورق سیه کردن است و رفتن
درین خم نیل جامه کس به جز سیاهی چه رنگ گیرد
گهر نی ام تا درین محیطم بود به عرض وقار سودا
حباب معذور بادسنجم ترازوی من چه سنگ گیرد
ز خجلت اعتبار باطل اگرگذشتم ز من چه حاصل
کجاست دامن فرصت اینجا که با تو گویم درنگ گیرد
ز حرف طاقت گداز لعلت دمی به جرات دچار گردم
که همچو یاقوتم اب و اتش عنان پرواز رنگ گیرد
به پاس دل ناکجا خورد خون بهار نازی که ازلطافت
حنای دستش سیاهی ارد چو شمع اگر گل به چنگ گیرد
ز چنگ افت کمین گردون کجا رود کس چه چاره سازد
پی رمیدن گم است انجاک ه راه اهو، پلنگ گیرد
ز تیره طبعان وقت بگسل، مخواه ننگ وبال بز دل
ازبن که بینی نقوش باطل خوش ست ایینه زنگ گیرد
درین جنون زار فتنه سامان، به شعله کاران کذب و بهتان
مجوش چندان که عالمی را نفس به دود تفنگ گیرد
مدم به طبع درشت ظالم فسون تاثیر مهربیدل
هزار اتش نفس گدازد که اب خشکی ز سنگ گیرد
دمی که تیغ تو خون مرا بحل گیرد
هجوم ناز سراپای من به دل گیرد
کجاست اشک که در عالم خیال توام
هزار اینه با جلوه متصل گیرد
مزاج عاشق و اسودگی به ان ماند
که شعله رنگ هواهای معتدل گیرد
به حیرت است نگاه ادب سرشت وفا
که شمع خلوت ایینه مشتعل گیرد
بهار عمر و طراوت زهی خیال محال
مگر حیا عرض از طبع منفعل گیرد
کسی برد چو نگه لذت شناسایی
که نقش خویش به هر جلوه مضمحل گیرد
خوشم که ناله ام امروز خصم خودداری ست
چو سرو تا به کی ازادگی به گل گیرد
کفیل وحشت هر ذره ام چو شور جنون
کسی که نگذرد از خود مرا خجل گیرد
ز شرم ِ بیدلی خویش اب می گردم
مباد اینه پیش تو نام دل گیرد
تا ساز نفسها کم مضراب نگیرد
اهنگ جنون دامن اداب نگیرد
عاشق که بنایش همه بر دوش خرابی ست
چون دیده چرا خانه به سیلاب نگیرد
بر پای توگر باز شود دیده مخمل
چون اینه هرگز خبر از خواب نگیرد
چون ریگ روان در سفر دشت توکل
باید قدح ابله هم اب نگیرد
بی کینه ام از خلق به رنگی که چو یاقوت
مو از اثر اتش من تاب نگیرد
درویشی من سرخوش صهبای تسلی است
ساحل قدح از گردن گرداب نگیرد
زین خواب گمان وا نشود چشم یقینت
ازتیغ اجل تا به گلو اب نگیرد
غفلت به کمین دم پیری ست حذرکن
کزپرتو صحبت به شکر خواب نگیرد
اخربه گهر محو شود پیچ وخم موج
تا چند دل از عالم اسباب نگیرد
بیدل به عبادتکده عجزپرستی
جز نقش کف پای تو محراب نگیرد
گر شوق پی مطلب نایاب نگیرد
سرمشق رم از عالم اسباب نگیرد
با تشنه لبی ساز و مخور ابی از این بحر
تا حلق تو را تنگ چو گرداب نگیرد
ان دل که تپیدن فکند قرعه وصلش
حیف است که ایینه به سیماب نگیرد
محتاج کریمان نشود مفلس قانع
سرچشمه ایینه زبحراب نگیرد
صیّاد اسیران محبّت خم ابروست
کس ماهی این بحر به قلاب نگیرد
از نور هدایت نبرد بهره سیه بخت
چون سایه که رنگ از گل مهتاب نگیرد
دل مست جنون است بگویید خرد را
امروز سراغ من بیتاب نگیرد
از بس به مراد دو جهان دست فشاندم
گر زلف شوم دامن من تاب نگیرد
منظور حیا ضبط نگاهیست و گر نه
سر پنجه مژگان بتان خواب نگیرد
در حلقه خامش نفسان در دل باش
تا هیچکست نکته در این باب نگیرد
هنیاد تو تا چند شود سدّ ره عمر
بیدل کف خاکی ره سیلاب نگیرد
به محفلی که فضولی قدح به دست نگیرد
خمار اگر عسس اید برون که مست نگیرد
بساز با دل خرسندی از جهان تعین
که چون کلاهش اگر بشکنی شکست نگیرد
به رنگی اینه پردازده که تا به قیامت
جریده ات چو عدم نقش هرچه هست نگیرد
گشاد دست و دل است انجمن طرازی مشرب
کس این قدح به کف استین پرست نگیرد
دگر امید چه دارد به صیدگاه تخیل
کسی که ماهی بحر گمان به شست نگیرد
کجاست جز سر تسلیم ما به راه محبت
فتاده ای که کسش جز غبار دست نگیرد
به صیدگاه طلب مگسل از رسایی همت
که غیر عقده دل رشته چو ن گسست نگیرد
ندید قطره ز قعر محیط غیر فسردن
چه ممکن است که دل در جهان پست نگیرد
سیه مکن ورق امتحان اینه بیدل
که مشق خامه سعی نفس نشست نگیرد
من ان غبارم که حکم نقشم به هیچ ایینه درنگیرد
اگر سراپا سحر برایم شکست رنگم به بر نگیرد
نشد ز سازم به هیچ عنوان چو نی خروش دگر پرافشان
جز این که یارب در این نیستان پر نوایم شکر نگیرد
به این گرانی که دارد امروز ز رخت چندین خیال دوشم
چو کشتی ام پای رفتنی که اگر محیطم به سر نگیرد
به راه یأسی است سعی گامم که گر به لغزش رسد خرامم
کسی جز اغوش بی نشانی چو اشکم از خاک برنگیرد
دل از فسون امل طرازی به جد گرفته ست هرزه تازی
مباد شرم نفس گدازی عنان این بیخبر نگیرد
نگاه غفلت کمین ما را کنار مژگان نشد میسر
تپد به خون خفته خوابناکی که سایه اش زیر پر نگیرد
چو موج عمریست بی سر و پا تلاش شوقم ادب تقاضا
چه ممکن است این که رشته ما چو عقده گیرد گهر نگیرد
خوشا غنامشربی که طبعش به حکم اقبال بی نیازی
ز هرکه خواهد جزا نخواهد ز هرچه گیرد اثر نگیرد
اگر ز معمار دهر باشد بنای انصاف را ثباتی
گلی که تعمیر رنگ دارد چراش در اب زر نگیرد
دلی که بردند اب نازش به اتش عشق کن گدازش
چو شیشه بر سنگ خورد سازش کسیش جز شیشه گر نگیرد
گذشت مجنون به وضع عریان چو ناله و اه از این بیابان
تو هم به ان رنگ دامن افشان که چین دامن کمر نگیرد
قبول سرمایه تعین کمینگه افت است بیدل
چوشمع خاموش ترک سر گیر که تا هوایت به سر نگیرد
تدبیر عنان من پر شور نگیرد
هر پنبه سر شیشه منصور نگیرد
دارد ز سر و برگ غنا دامن فقرم
چینی که به مویی سر فغفور نگیرد
در خلق خجالت کش تحصیل کمالم
برخرمن من خرده مگر مور نگیرد
با من چو کلف بخت سیاهی ست که صدسال
در ماهش اگر غوطه دهم نور نگیرد
نزدیکتر ایید سرابم نه محیطم
معیار کمالم کسی از دور نگیرد
محرومی شوق ارنی سخت عذابی ست
جهدی که خروش تو ره طور نگیرد
عریانی از اسباب جهان مغتنم انگار
تا بند گریبان تو هر گور نگیرد
قطع امل الفت دل عقد محال است
چندان ببر این تاک که انگور نگیرد
ای مرده دل ارایش مرقد چه تمناست
نام تو همان به که لب گور نگیرد
بر منتظر وصل مفرما مژه بستن
انصاف، قدح از کف مخمور نگیرد
بیدل هدف ناوک افات بزرگی ست
مه تا به کمالش نرسد نور نگیرد
اگر دماغم درین خمستان خمار شرم عدم نگیرد
ز چشمک ذره جام گیرم به ان شکوهی که جم نگیرد
در ان دبستان که سعی گردون به حک دهد خط کهکشانش
کسی ز قدرت چه وانگارد که دست خود را قلم نگیرد
درین قلمرو کف غبارم به هیچکس همسری ندارم
کمال میزان اعتبارم بس است اگر ذره کم نگیرد
ز عرصه اعتبار گوی سر سلامت توان ربودن
گر امد و رفتن نفسها به باد تیغ تو دم نگیرد
نفس به خمیازه می گدازی به ساز نقش نگین ننازی
که نام اقبال بی نیازی لبی که ناید بهم نگیرد
نصیبی از عافیت ندارد حباب بحر غرور بودن
حذر که باد دماغت اخر به رنج نفخ شکم نگیرد
به این درشتی که طبع غافل خطاست تأثیر انفعالش
چو سنگ درکارگاه میناگر اب گردد که نم نگیرد
نرفته از خود ندارد امکان به معنی رفتگان رسیدن
که خاک ناگشته کس درین ره سراغ نقش قدم نگیرد
گزیده اقبال همت ما فروتنی عرصه نیاز
که منت سربلندی انجا کسی به دوش علم نگیرد
خیال نامحرم گریبان دواند ما را به صد بیابان
چه سازم اواره در دل که راه دیر و حرم نگیرد
دل است منظور بی نیازی ز غفلت ازرده اش نسازی
.کسی کزان جلوه شرم دارد شکست ایینه کم نگیرد
اگر بنازم به زور همت نی ام خجالت کش غرامت
کشیده ام بار هر دو عالم به پشت پایی که خم نگیرد
ندارد این مکتب تعّین کدورت انشاتری چو بیدل
به صفحه گرنام او نویسم به جز غبار از رقم نگیرد
فسردگیهای ساز امکان ترانه ام را عنان نگیرد
حدیث توفان نوای عشقم خموشی از من زبان نگیرد
ز دستگاه جهان صورت نی ام خجالت کش کدورت
چو اینه دست بی نیازان ز هر چه گیرد زبان نگیرد
سماجت است اینکه عالمی را به سر فکنده ست خاک ذلت
سبک نگردد به چشم مردم کسی که خود را گران نگیرد
ز دست رفته ست اختیارم، به پارسایی کشیده کارم
به ساز وحشت پری ندارم که دامنم اشیان نگیرد
به غیر وحشت به هیچ عنوان حضور راحت ندارد امکان
ز صید مطلب سراغ کم گیر اگر دلت زین جهان نگیرد
مناز بر مایه تعیّن که کاروان متاع همت
به چارسویی که خود فروشی رواج دارد دکان نگیرد
ز خود برا تا رسد کمندت به کنگر قصر بی نیازی
به نردبانهای چین دامن کسی ره اسمان نگیرد
اگر به عزم گشاد کاری ز گوشه گیران مباش غافل
که تیر پرواز را نشاید دمی که بال از کمان نگیرد
کج است طور بنای عالم تو نیز سرکن به کج ادایی
که شهرت وضع راستی ها چو حلقه ات بر سنان نگیرد
دراتش عشق تا نسوزی نظر به داغ وفا ندوزی
که از چراغ هوس فروزی تنور افسرده نان نگیرد
فتاده ای را ز خاک بردار و یا مبر نام استطاعت
کسی چه گیرد ز ساز قدرت که دست واماندگان نگیرد
اگر ز وارستگان شوقی به فکر هستی مپیچ بیدل
که همت ایینه تعلٌق به دست دامن فشان نگیرد
دل به خرسندی اگر ترک هوس می گیرد
کام عشرت ز نشاط همه کس می گیرد
نیست اقبال چو اسباب ندامت دربار
عبرت از بال هما بال مگس می گیرد
زندگی شبهه هستی ست که مانند حباب
هر که هست اینه ای پیش نفس می گیرد
بگذر از فکر اقامت که به هر چشم زدن
کاروان صورت اواز جرس می گیرد
از ودیعت سپریهای فلک یاس مسنج
به تو این سفله چه داده ست که پس می گیرد
التقات ضعفا پایه ی اقبال رساست
شعله است اتش اگر دامن خس می گیرد
سرمه رنگ است غبار گذر خاموشان
ای نفس ناله نگردی که عسس می گیرد
قطع امیدکن از عمر که موی پیری
شاهبازی ست که چون صبح نفس می گیرد
ناله باب است در ان شهر که ما قافله ایم
سودها مفت رفیقی که جرس می گیرد
طالب بیخبری باش که در دشت طلب
رفتن ازخویش سراغ همه کس می گیرد
بیدل این دامگه از صید تماشا خالی ست
مفت چشمی که نگاهی به قفس می گیرد
غنا مفت هوس گر نام اسودن نمی گیرد
غبار دامن افشان سحر دامن نمی گیرد
فسردن خوشترست از منت شوراندن اتش
حنا بوسدکف دستی که دست من نمی گیرد
دلی دارم ادب پرورده ناموس یکتایی
که از شرم محبت خرده بر دشمن نمی گیرد
ز تشویش علایق رسته گیر ازادطبعان را
عنان اب، دام سعی پرویزن نمی گیرد
ره فهم تجرد، فطرت باریک می خواهد
کسی جز رشته اب از چشمه سوزن نمی گیرد
حضور عافیت گر مقصد سعی طلب باشد
چرا همت، ره از پا درافتادن نمی گیرد
ضعیفی در چه خاک افکنده باشد دام من یارب
که صیٌاد از حیا، عمریست نام من نمی گیرد
تواضع کیش همت را چه امکان است رعنایی
خم دوش فلک، بار سر و گردن نمی گیرد
دم پیری ز فیض گریه خلقی می رود غافل
در این مهتاب شیری هست و کس روغن نمی گیرد
قماشی از حیا دارد قبای نازک اندامی
که بوی یوسف ازشوخی به پیراهن نمی گیرد
اگر شمع رخش صد انجمن روشن کند بیدل
تحیر اتشی دارد که جز در من نمی گیرد
نه هستی از نفس هایم شمار ناله می گیرد
عدم هم از غبار من عیار ناله می گیرد
نمی دانم دل ازرده ام یا شوق مایوسم
که هرجا می روم راهم غبار ناله می گیرد
بم و زیر دگر دارد نوای ساز مشتاقان
نفس دزدیدن اینجا اختصار ناله می گیرد
عرق گل کرده ام از شرم مطلب لیک استغنا
همان چون موج اشکم ابیار ناله می گیرد
نینگیزد چرا دود از سپند ناتوان من
نیستانها در اتش خار خار ناله می گیرد
اگر مطلق عنان گردد سپاه اضطراب دل
دو عالم شوخی یک نی سوار ناله می گیرد
ادب هرچند محو سرمه گرداند غبارم را
جنون شوق راه انتظار ناله می گیرد
فنا مشکل که گردد پرده دار ناکسیهایم
خس من اتش از رنگ بهار ناله می گیرد
شکست ساز هم اهنگها دارد در این محفل
چوکامل شد خموشی اشتهار ناله می گیرد
نمی دانم که را گم کرده است اغوش امیدم
که حسرت عالمی را در کنار ناله می گیرد
ز خاکسترگذشت افسانه داغ سپند من
هنوزم ارزو شمع مزار ناله می گیرد
فلکتازی ست بیدل ترک وضع خویشتن داری
که هرکس رفت از خود اعتبار ناله می گیرد
راه فضولی ما هم در ازل حیا زد
تا چشم باز کردیم مژگان به پشت پا زد
صبحی زگلشن راز بوی نفس جنون کرد
برهردماغ چون گل صد عطسه زین هوا زد
دل داغ بی نصیبی است از غیرت فسردن
دست که دامن ناز بر اتش حنا زد
سررشته نفس نیست چندان کفیل طاقت
گر دل گره ندارد بر طبع ما چرا زد
در نیم گردش رنگ دور نفس تمام است
جام هوس نباید بر طاق کبریا زد
تا دل ازین نیستان یک ناله وار برخاست
چون بند نی ضعیفی صد تکیه بر عصا زد
ارایش تحیر موقوف دستگاهیست
راه هزار جولان دامان نارسا زد
افلاس در طبایع بی شکوه فلک نیست
ساغر دمی که بی می گردید بر صدا زد
درکارگاه تقدیر دامان خامشی گیر
از اه و ناله نتوان اتش درین بنا زد
با گرد این بیابان عمریست هرزه تازیم
در خواب ناز بودیم بر خاک ما که پا زد
ایینه در حقیقت تنبیه خودپرستی است
با دل دچارگشتن ما را به روی ما زد
بیدل بهار امکان رنگی نداشت چندان
دستی که سودم از یأس بر گل تپانچه ها زد
چنین گر طیع بیدر ت به خورد و خواب می سازد
به چشمت اشک را هم گوهر نایاب می سازد
ضعیفی دامنت دارد خروش درد پیدا کن
که هرجا رشته ٔ سازی ست با مضراب می سازد
درین میخانه فرش سجده باید بود مستان را
که موج باده از خم تا قدح محراب می سازد
جنون کن در بنای خانمان هوش اتش زن
همین وضعت خلاص از کلفت اسباب می سازد
نفس را الفت دل نیست جز تکلیف بیتابی
که دود از صحبت اتش به پیچ و تاب می سازد
چو صبحی کز حضور افتاب انشا کند شبنم
خیال او نفس در سینه من اب می سازد
چنین کز سوز دل خاکستر ایجاد است اعضایم
تب پهلوی من از بوریا سنجاب می سازد
به برق همت از ابرکرم قطع نظرکردم
تریهای هوس کشت مرا سیراب می سازد
به هجران ذوق وصلی د ارم و بر خویش می بالم
در اتش نیز این ماهی همان با اب می سازد
درین محفل ندارد بوی راحت چشم واکردن
نگاه بیدماغان بیشتر با خواب می سازد
ندارد بزم امکان چون ضعیفی، کیمیاسازی
که اجزای غرور خلق را اداب می سازد
تواضعهای ظالم مکر صیادی بود بیدل
که میل اهنی را خم شدن قلاب می سازد
نفس با یک جهان وحشت به خاک و اب می سازد
پرافشان نشئه ای با کلفت اسباب می سازد
چو ال دودی که پیدا می کند خاموشی شمعش
زخود هرکس تسلی شد مرا بیتاب می سازد
دل اواره ام هرجا کند انداز بیتابی
فلک را خجلت سرگشتگی گرداب می سازد
به هرجا عجزم از پا افکند مفت است اسودن
غبار از پهلوی خود بستر سنجاب می سازد
ز موی پیری ام گمراهی دل کم نمی گردد
نمک را دیده غفلت پرستم خواب می سازد
تواضع های من ایینه تسلیم شد اخر
هلال اینجا جبین سجده از محراب می سازد
دل بی نشئه ای داری نیاز درد الفت کن
گداز انگور را اخر شراب ناب می سازد
دماغ حسرت اسباب می سوزی از این غافل
که اجزای ترا هم مطلب نایاب می سازد
سحر ایجاد شبنم می کند من هم گمان دارم
که شوقت اخر از خاکسترم سیماب می سازد
به رنگ شمع گرد غارت اشک است اجزایم
چکیدنها به بنیاد خودم سیلاب می سازد
چنین کز عضو عضوم موج غفلت می دمد بیدل
چو فرش مخملم اخر طلسم خواب می سازد
چو دندان ریخت نعمت حرص را مأیوس می سازد
صدف را بی گهرگشتن کف افسوس می سازد
تعلقهای هستی با دلت چندان نمی پاید
نفس را یک دو دم این اینه محبوس می سازد
چه سازد خلق عاجز تا نسازد با گرفتاری
قفس را بی پریها عالم مانوس می سازد
فلک بر شش جهت واکرده است اغوش رسوایی
خیال بی خبر با پرده ناموس می سازد
به گمنامی قناعت کن که جاف بی حیا طینت
به سرها چرم گاوی می کشد تا کوس می سازد
تو خواهی شور عالم گیر و خواهی غلغل محشر
فلک زین رنگ چندین نغمه ها محسو س می سازد
نفس زیر عرق می پرورد شرم حباب اینجا
به پاس ابرو هر شمع با فانوس می سازد
خموشی ختم گفت وگوست لب بربند و فارغ شو
همین یک نقطه کار درس صد قاموس می سازد
چه سحر است این که افسونکاری مشاطه حیرت
به دستت می دهد ایینه و طاووس می سازد
به یاد استانت گر همه چین بر جبین بندم
ادب لب می کند ایجاد و وقف بوس می سازد
فغان بی وجد نازی نیست کز دل برکشد بیدل
برهمن زاده ای در دیر ما ناقوس می سازد
تا جلوه بیرنگ تو بر قلب صور زد
تمثال گرفت اینه در دست و به در زد
همت به سواد طلبت گرد جنون داشت
نُه چرخ ز بالیدن یک ابله سر زد
رفتی و نیاسود غبارم چه توان کرد
بر اتش من ناز تو دامان سحر زد
بی روی تو از سیر چمن صرفه نبردم
هر لاله که دیدم شبیخونم به نظر زد
زین ثابت و سیار سراغم چه خیال است
گردیدن رنگم به در چرخ دگر زد
بی برگ طرب کرد مرا قامت پیری
خم گشتن این نخل به صد شاخ تبر زد
افسون شعور از نفسم دود براورد
ابی که به رو می زدم اتش به جگر زد
بی یاس، دل از فکر وطن بر نگرفتم
تا ابله پا گشت گهر فال سفر زد
پرواز نگاهی بتماشا نرساندم
چون شمع زسرتا قدمم یک مژه پرزد
مژگان بهم بسته سراپرده دل بود
حیرت زده ام دامن این خیمه که بر زد
فریاد که رفتیم و به جایی نرسیدیم
صبح از نفس سوخته دامن به کمر زد
ما را ز بهارت چه رسد غیر تحیر
تمثال گلی بودکه ایینه به سر زد
دشنامی از ان لعل شنیدم که مپرسید
می خواست به سنگم زند اخر به گهر زد
بیدل دل ما را نگهی برد به غارت
ان گل که تو دیدی چمنی بود نظر زد
حدیث عشق شودناله ترجمانش و لرزد
چو شیشه دل که کشد تیغ از میانش و لرزد
قیامت است بر ان بلبلی که از ادب گل
پر شکسته کشد سر ز اشیانش و لرزد
به هر نفس زدن از دل تپیدن است پرافشان
چو ناخدا گسلد ربط بادبانش و لرزد
به وحشتی است درین عرصه برق تازی فرصت
که پیک وهم زند دست درعنانش ولرزد
به خون تپیده ضبط شکسته رنگی خویشم
چو مفلسی که شود گنج زر عیانش و لرزد
اگر به خامه دهم عرض دستگاه ضعیفی
ز ناله رشته کشد مغز استخوانش و لرزد
ز سوز سینه ی من هر که واکشد سر حرفی
چو نبض تب زده برخود تپد زبانش و لرزد
به عرصه ای که شود پرفشان نهیب خدنگت
فلک چو شست ببوسد زه کمانش و لرزد
خیال چین جبینت به بحر اگر بستیزد
به تن ز موج دود رعشه ناگهان اش و لرزد
گداخت زهره نظاره دورباش حیایت
چو شب روی که کند بیم پاسبانش و لرزد
شکسته رنگی عاشق اگر رسد به خیالش
چو شاخ گل برد اندیشه خزانش و لرزد
غبار هستی بیدل ز شرم بیکسی خود
به خاک نیزکند یاد استانش و لرزد
حدیث کاکل و زلف تو بیدل ار بنگارد
چو رشته تاب خورد خامه در بنانش و لرزد
زبان به کام خموشی کشد بیانش و لرزد
نگه ز دور به حیرت دهد نشانش ولرزد
نگه نظاره کند از حیا نهانش و لرزد
زبان سخن کند از تنگی دهانش و لرزد
چه شوکت است ادبگاه حسن را که تبسم
ببوسد از لب موج گهر دهانش و لرزد
قلم چگونه دهد عرض دستگاه توهم
که فکر مو شود ازحیرت میانش و لرزد
دمی که ارزوی دل به عرض شوق توکوشد
گره چو شمع شود ناله بر زبانش و لرزد
خیال ما کند اهنگ سجده سر راهت
برد تصور از انسوی اسمانش و لرزد
نظربه طینت بیتاب عاشق اینهمه سهل است
که همچو مو ج شود ناله برزبانش ولرزد
عجب مدار ز نیرنگ اختراع مروت
که همچواه زدل بگذرد سنانش ولرزد
بود ترحم عشقت به حال ناکسی من
چو مشت خس که کند شعله امتحانش و لرزد
به محفل تو که اظهار مدعاست تحیر
نفس در اینه پنهان کند فغانش و لرزد
به وصل وحشتم از دل نمی رود چه توان کرد
که سست مشق رسد تیر بر نشانش و لرزد
به عافیت نی ام ایمن ز افتی که کشید
چون ان غریق که ارند بر کرانش و لرزد
ز بسکه شرم سجودش گداخت پیکر بیدل
چو عکس اب نهد سر بر استانش و لرزد
روزی که قضا سر خط افاق رقم زد
گفتم به جبینم چه نوشتندقلم زد
غافل مشوید از نفس نعل دراتش
سرتا قدم شمع درین بزم قدم زد
چون مو به نظر سخت نگون سار دمیدیم
فواره این باغ به غربال علم زد
ساز طرب محفل اقبال شکست است
جامی که شنیدی تو قلک بر سر جم زد
زین خیره نگاهی که شهان راست به درویش
پیداست که بر چشم یقین گرد حشم زد
واعظ به تکلف ندهی زحمت مستان
از باده نخواهد لب ساغر به قسم زد
صد شکر که چون صبح نکردیم فضولی
با ما نفسی بود که بر اینه کم زد
خواب عجبی داشت جهان لیک چه حاصل
دل کرد جنونی که نفس تا به عدم زد
فریاد که یک سجده به دل راه نبردیم
کوری همه را سر به در دیر و حرم زد
اقبال عرق کرد ز سامان حبابم
تا کوس به شهرت زند از شرم به نم زد
یارب دم پیری به چه راحت مژه بندم
بی سایه شد ان گوشه دیوار که خم زد
بیدل سپر افکند چو مژگان ز ندامت
دستی که ز دامان تو می خواست بهم زد
جام غرور کدام رنگ توان زد
شیشه نداریم بر چه سنگ توان زد
.از هوسم واخرید عذر ضعیفی
ابله بوسی به پای لنگ توان زد
قطره محال است بی گهر دل جمعت
سست مگیر ان گره که تنگ توان زد
نقش نگینخانه هوس اگر این است
گل به سر نامها ز ننگ توان زد
کوس و دهل مایه شعور ندارد
دنگ نه ای چند دنگ دنگ توان زد
بس که شکستند عهدهای مروت
بر سر یاران پرکلنگ توان زد
چشم گشا لیک بر رخ مژه بستن
اینه باش انقدر که زنگ توان زد
دور چه ساغر زند کسی به تخیل
خنده مگر بر جهان بنگ توان زد
دامن مقصد که می کشد ز کف ما
گربه گریبان خویش چنگ توان زد
سخت چو فواره غافلی زته پا
سر به هوا تا کجا شلنگ توان زد
بیدل از اندوه اعتبار برون ا
تا پری این شیشه ها به سنگ توان زد
انکه ما را به جفا سوخته یا می سوزد
نتوان گفت چرا سوخته یا می سوزد
پیش چشمش نکنی حاصل هستی خرمن
که به یک برق ادا سوخته یا می سوزد
تاکی ای اینه زحمت کش صیقل باشی
خانه ات برق صفا سوخته یا می سوزد
تپشی چند که در بال و پر شعله ماست
ذوق پرواز رسا سوخته یا می سوزد
کس نفهمید که چون شمع در این محفل وهم
عالمی سر به هوا سوخته یا می سوزد
نور انصاف گر این است که شاهان دارند
سایه در بال هما سوخته یا می سوزد
وهم اسباب مپیماکه دماغ مجنون
در سویدا همه را سوخته یا می سوزد
من و اهی که اگر سرکشد از جیب ادب
از سمک تا به سما سوخته یا می سوزد
مشت ابی که درین دیر توان یافت کجاست
هرچه دیدیم چو ما سوخته یا می سوزد
تاکی از لاف کند گرم دماغ املت
نفسی چند که واسوخته یا می سوزد
شش جهت شور سپندی ا ست ندانم بیدل
دل اواره کجا سوخته یا می سوزد
دل مپرسید چرا سوخته یا می سوزد
هرچه شد باب وفا سوخته یا می سوزد
برق ان جلوه گراین است که من می بینم
خانه اینه ها سوخته یا می سوزد
سوز عشق و دل افسرده زاهد هیهات
از شرر سنگ کجا سوخته یا می سوزد
اثر از ناله ارباب هوس بیزار است
برق تصویر که را سوخته یا می سوزد
غره صبر مباشید کزین لاله رخان
هرکه گردید جدا سوخته یا می سوزد
برق سودای تو در پرده اندیشه ما
کس چه داند که چها سوخته یا می سوزد
رشحه فیض قناعت بطلب کاتش حرص
خرمن عمر ترا سوخته یا می سوزد
ساز هستی که حریفان نفسش می خوانند
تا شود گرم نوا سوخته یا می سوزد
ای شرر ترک هوس گیر که تا دم زده ای
نفس هرزه درا سوخته یا می سوزد
کیست پرسد ز نمکدان لب او بیدل
کز چه زخم دل ما سوخته یا می سوزد
تو شمشیر حقی هر کس ز غفلت با تو بستیزد
همان د رکاسه ی سر خون او را گردنش ریزد
به هرجا در رسد اوازه کوس ظفر جنگت
همه گر شیر باشد زهره اش چون اب می ریزد
غبار موکبت هرجا نماید غارت اهنگی
حسود از بی پر و بالی به دوش رنگ بگریزد
ببالد افتاب اقتدار از چرخ اقبالت
به فرق دشمن جاهت فلک خاک سیه بیزد
دعای بیدلان از حق امید این اثر دارد
که یارب اتش از بنیاد اعدای تو برخیزد
به این عجزم چه ز خاک حیاپرورد برخیزد
مگر مشتی عرق از من به جای گرد برخیزد
مگو سهل است عاشق را به نومیدی علم گشتن
چها زپا نشیند تا یک اه سرد برخیزد
به مقصد برد شور یک جرس صد کاروان محمل
مباش از ناله غافل گر همه بی درد بر خیزد
خیال اواره دشت هوای اوست اجزایم
مبادا حسرتی زین خاک باداورد برخیزد
در ان وادی که دامان تصرف بشکند رنگم
چو اوراق خزان نقش قدم هم زرد برخیزد
ازین دام تعلق بسکه دشوار است وارستن
تحیر نقش بندد گر نگاهی فرد برخیزد
اگر این است نیرنگ اثر زخم محبت را
نفس از سینه چون صبحم قفس پرورد برخیزد
بقدر اعتبار ایینه دارد جوهر هرکس
ز جرات گیر اگر مو بر تن نامرد برخیزد
ز املاک هوس، دل نام کلفت مزرعی دارم
چو زخم انجا همه گر خنده کارم درد برخیزد
ز سامان جنون جوش سحر خواهم زدن بیدل
گریبان می درم چندان که از من گرد برخیزد
چو شمع از ساز من دیگرکدام اهنگ برخیزد
جبین بر خاک مالد گر ز رویم رنگ برخیزد
مژه واکردن اسان نیست زبن خوابی که من دارم
ز صیقل اینه پاها خورد تا زنگ برخیزد
جهان ما و من ناموسگاه وهم می باشد
چه امکان است از اینجا رسم نام و ننگ برخیزد
غرورش را بساط عجز ما اموخت رعنایی
که اتش در نیستان چون فتد اهنگ برخیزد
گر ازادی درین زندان سرا تا کی به خون خفتن
دل بی مدعا از هر چه گردد تنگ برخیزد
جنون زین دشت و در هر جا غبار وحشتم گیرد
کنم گردی که دور از من به صد فرسنگ برخیزد
فلک در گردش است از وهم ممکن نیست وارستن
مگر از پیش چشم این کاسه های بنگ برخیزد
به حرف و صوت ازین کهسار نتوان برد افسردن
قیامت صور بندد بر صدا تا سنگ برخیزد
گرانجانی مکن تا ننگ خفّت کم کشد همت
که هر کس مدتی یکجا نشیند لنگ برخیزد
فریب صلح از تعظیم مغروران مخور بیدل
رگ گردن چو برخیزد به عزم جنگ برخیزد
چوگوهر قطره ام تاکی به اب افتدکه برخیزد
زمانی کاش در پای حباب افتد که برخیزد
جهانی گشت از نامحرمی پامال افسردن
به فکر خود کسی زین شیخ و شاب افتد که برخیزد
به اقبال فنا هم ننگ دارد فطرت از دونان
مبادا سایه ای در افتاب افتد که برخیزد
ز تقوا دامن عزلت گرفت وخاک شد زاهد
مگر چون شور مستی درشراب افتدکه برخیزد
به حشر خواجه مپسند ای فلک غیر از زمینگری
مباد این خر مکرر در خلاب افتدکه برخیزد
فسون شیشه، ما را ازپری نومیدکرد اخر
به روی کس محال است این نقاب افتدکه برخیزد
تحمل خجلت خفت نمی چیند درین محفل
سپند ما چرا دراضطراب افتد که برخیزد
درپن صحرا عروج ناز هرگردی ست دامانی
سر ما هم به فکر ان رکاب افتد که برخیزد
حیا مشکل که گیرد دامن رنگ چمن خیزش
چوگل هرچند این اتش در اب افتدکه برخیزد
ز لنگرداری رسم توقع اب می گردم
خدایا بخت من چندان به خواب افتدکه برخیزد
نهان در استین یأس دارم چون سحر دستی
غبار من دعای مستجاب افتدکه برخیزد
نمو ربطی ندارد با نهال مدعا بیدل
مگر اتش درین دیر خراب افتدکه برخیزد
چه غفلت یارب از تقریر یأس انجام می خیزد
که دل تا وصل می گوید ز لب پیغام می خیزد
خیال چشم او داری طمع بگسل ز هشیاری
که اینجا صد جنون از روغن بادام می خیزد
چسان بیتابی عاشق نگیرد دامن حیرت
که از طرز خرامش گردش ایام می خیزد
ز جوش خون دل بر حلقه ان زلف می لرزم
که توفان شفق اخر ز قعر شام می خیزد
ز بزم می پرستان بی توقف بگذر ای زاهد
که انجا هرکه بنشبند ز ننگ و نام می خیزد
کرم درکار تست ای بی خبر ترک فضولی کن
که از دست دعا برداشتن ابرام می خیزد
نه اشک اینجا زمین فرساست نی اهی هوا پیما
غبار بی عصاییها به این اندام می خیزد
سخن در پرده خون سازی به است از عرض اظهارش
که از تحسین این بی دانشان دشنام می خیزد
جنون اهنگ صید کیست یارب مست بیتابی
که چون زنجیر، شور از حلقه های دام می خیزد
عروج عشرت است امشب ز جوش خم مشو غافل
که صحن خانه مستان به سیر بام می خیزد
نفس سرمایه ای بیدل ز سودای هوس بگذر
سحر هم از سر این خاکدان ناکام می خیزد
بهار حیرت ست اینجا نه گل نی جام می خیزد
ز هستی تا عدم یک دیده بادام می خیزد
خروش فتنه زان چشم جنون اشام می خیزد
که جوش الامان از جان خاص و عام می خیزد
دلیل شوق نیرنگ تماشای که شد یارب
که اب از اینه چون اشک بی ارام می خیزد
چه امکان ست صید خاکساران فنا کردن
به راه انتظار ما غبار از دام می خیزد
به طوف مدعا چون ناله عریان شو که عاشق را
فسردنها ز طوف جامه احرام می خیزد
هوای پختگی داری کلاه فقر سامان کن
که از تاج سرافرازان خیال خام می خیزد
ز نادانی حباب باده می نامند بیدردان
به دیدار تو چشم حیرتی کز جام می خیزد
نفس در دل شکستم شعله زد دود دماغ من
هوا در خانه می دزدم غبار از بام می خیزد
رمیدن برنمی تابد هوای عالم الفت
چو جوش سبزه گرد این بیابان رام می خیزد
درین مزرع که دارد ریشه از ساز گرفتاری
اگر یک دانه افتد بر زمین صد دام می خیزد
دماغ جاده پیمایی ندارد رهرو شوقت
شرر اول قدم از خود به جای گام می خیزد
ر بس در ارزوی می سرا پا حسرتم بیدل
نفس تا بر لبم اید صدای جام می خیزد
به این ضعفی که جسم زارم از بستر نمی خیزد
اگر بر خاک می افتد نگاهم برنمی خیزد
غبار ناتوانم با ضعیفی بسته ام عهدی
همه گر تا فلک بالم سرم زین در نمی خیزد
نفس عمر ی ست از دل می کشد دامن چه نازست این
غبار از سنگ اگر خیزد به این لنگر نمی خیزد
به وحشت دیده ام جون شمع تدبیر گران خوابی
کزین محفل قدم تا برندارم سر نمی خیزد
فسردن سخت غمخواری ست بیمار تعین را
قیامت گر دمد موج از سرگوهر نمی خیزد
به درویشی غنیمت دار عیش بی کلاهی را
که غیر از درد دوش وگردن از افسر نمی خیزد
چنین در بستر خنثی که خوابانید عالم را
که گردی هم به نام مرد ازین کشور نمی خیزد
ز شور مجمع امکان به بیمغزی قناعت کن
که چون دف جز صدای پوست زین چنبر نمی خیزد
ازین همصحبتان قطع تمنای وفا کردم
خوشم کز پهلوی من پهلوی لاغر نمی خیزد
ز شرم ما و من دارم بهشتی در نظرکانخا
جبین گر بی عرق شد موجش ازکوثر نمی خیزد
خطی بر صفحه امکان کشیدم ای هوس بس کن
ز چین دامن ما صورت دیگر نمی خیزد
به مردن نیز غرق انفعال هستی ام بیدل
ز خاکم تا غباری هست اب از سر نمی خیزد
نشئه دودی است که از اتش می می خیزد
نغمه گردی ست که ازکوچه نی می خیزد
از لب نو خط او گر سخن ایجادکنم
جام را مو به تن از موجه می می خیزد
پیرگشتی ز اثرهای امل عبرت گیر
ازکمان بهر شکستن رگ وپی می خیزد
پیشتاز است خروس نفس از وحشت عمر
گرد جولان همه را گرچه ز پی می خیزد
چه خیال ست به خون تا به گلو ننشیند
هرکه چون شیشه رگ گردن وی می خیزد
دل اگر ایینه انجمن امکان نیست
اینقدر نقش تحیر ز چه شی می خیزد
عالمی سلسله پیرای جنون است اما
گردباد دگر از وادی حی می خیزد
سعی اه ازدل ما پیچ و خم وهم نبرد
جوهر از اینه با مصقله کی می خیزد
مشو از افت دمسردی پیری غافل
دود از طبع نفس موسم دی می خیزد
بیدل از بس به غم عشق سراپا گرهم
از دلم ناله به زنجیر چو نی می خیزد
تبسم هرکجا رنگ سخن زان لعل تر ریزد
زاغوش رک کل شوخی موج گهرریزد
به اهنگ نثار مقدم گلشن تماشایت
چمن در هر گلی صد نرگسستان سیم و زر ریزد
گریبان چاکیی دارند مشتاقان دیدارت
که کر اشکی به عرض ارند صد توفالا سحر ریزد
رگ خش ندارد دستگاه قطره ابی
به جای خون مگر رنگ گداز نیشتر ریزد
غبارم زحمت ان استان داد از گرانجانی
بگو تا ناله اش بردارد و جای دیگر ریزد
به ناموس وفا در پرده دل اب می گردم
مبادا حسرت دیدار چون اشکم به در ریزد
به صورت گر تهی دستم به معنی گنجها دارم
که گر یک چشم من دامن فشاند صد گهر ریزد
تویی کز همت بیدستگاهان غافلی ورنه
ز عنقا اشیان برتر نهد رنگی که پر ریزد
توان سیر تنک سرمایه گیهای جهان کردن
که هرجا گرد شامی بشکند رنگ سحر ریزد
چو اشک شمع نقد ابرویی در گره دارم
که تا در پرده است اب است، چون رپزد شرر ریزد
کلاه عزت افلاک فرش نقش پاگیرد
چو بیدل هرکه ا ز راهت کف خاکی به سر ریزد
وداع کلفتم تا گل کند چاک جگر ریزد
شب از برچیدن دامان گریبان سحر ریزد
نی ام فرهاد لیک از دل گرانی کلفتی دارم
که بار ناله من بیستون را از کمر ریزد
در این گلشن چو شبنم از محبت چشم ان دارم
که سرتا پای من بگدازد و یک چشم تر ریزد
مجویید از هجوم ارزو غیر از گداز دل
کف خون است اگر این رنگ ها بر یکدگر ریزد
جهان را اعتباری هست تا نیرنگ مشتاقی
چو چشم اید به هم، ناچار مژگان از نظر ریزد
سر و برگ اجابت نیست اه حسرت ما را
همان بهتر که این اتش به بنیاد اثر ریزد
محبت کشته را سهل است اشک از دیده افشاندن
که عاشق گرد اگر از دامن افشاند جگر ریزد
هوس پیمایی اماده ست اسباب ندامت را
حذر ان شیوه کز بی حاصلی خاکت به سر ریزد
به انداز خرامش کبک اگر دوزد نظر بیدل
خجالت در غبار نقش پایش بال و پر ریزد
خرد به عشق کند حیله ساز جنگ و گریزد
چو حیز تیغ حریف اورد به چنگ و گریزد
به ننگ مرد ازین بیشتر گمان نتوان برد
قیامتی که بزه باشدش خدنگ و گریزد
نگارخانه امکان به و حشتی ست که گردون
کشند زره رزوشبش صورت پلنگ وگریزد
کنار امن مجویید از ان محیط که موجش
ز جیب خود به در ارد سر نهنگ و گریزد
ازین قلمرو حیرت چه ممکن است رهایی
مگر کسی قدم انشا کند ز رنگ و گریزد
ز انس طرف نبستم به قید عالم صورت
چو مومنی که دلش گیرد از فرنگ وگریزد
دل رمیده عاشق بهانه جوست به رنگی
که شیشه گر شکنی بشنود ترنگ و گریزد
سپندوار فتاده ست عمر نعل در اتش
بهوش باش مبادا زند شلنگ و گریزد
کدام سیل نهاده ست روم به خانه چشمم
که اشک ابله بندد به پای لنگ و گریزد
رمیدنی ست ز شور زمانه رو به قفایم
چو کودکی که سگی را زند به سنگ و گریزد
مخوان به موج گهر قصه تعلق بیدل
مباد چون نفس از دل شود به تنگ و گریزد
مباش غره به سامان این بنا که نریزد
جهان طلسم غبارست ازکجا که نریزد
مکش ز جرات اظهار شرم تهمت شوخی
عرق دمی شود ایینه حیا که نریزد
به جدگرفتن تدبیر انتقام چه لازم
همانقدر دم تیغت تنک نما که نریزد
قدح به خاک زدیم از تلاش صحبت دونان
نداشت ان همه موج ابروی ما که نریزد
به گوش منتظران ترانه غم عشقت
فسانه شبخون دارد ان صدا که نریزد
دل ستمکش بیحاصلی چو ابله دارم
کسی کجا برد این دانه زیر پا که نریزد
به باد رفتم و بر طبع کس نخورد غبارم
دگر چه سحرکند خاک بی عصا که نریزد
نثار راه تو دیدم چکیدن اینه اشکی
گرفتم از مژه اش برکف دعا که نریزد
خمید پیکرم از انتظار و جان به لب امد
قدح به یاد توکج کرده ام بیا که نریزد
به این حنا که گرفته است خون خلق به گردن
اگر تو دست فشانی چه رنگها که نریزد
غم مروت قاتل گداخت پیکر بیدل
مباد خون کس ارزد به این بها که نریزد
به گرمی نگه از شعله تاب می ریزد
به نرمی سخن از گوهر اب می ریزد
طراوت عرق شرم را تماشا کن
چو برگ گل ز نقابش گلاب می ریزد
صبا به دامن ان زلف تا زند دستی
غبار شب ز دل افتاب می ریزد
صفای خاطر ما ابیار جلوه اوست
کتان شسته همان ماهتاب می ر یزد
به عالمی که کند عشق صنعت ارایی
چمن ز اتش و گلخن ز اب می ریزد
ز موج خیز غناکوه و دشت یک دپاست
خیال تشنه لب ما سراب می ریزد
به ذوق راحت از افتادگی مشو غافل
که لغزش مژه ها رنگ خواب می ریزد
بجو ز خاک نشینان سراغ گوهر راز
که نقد گنج ز جیب خراب می ریزد
ذخیره دل روشن نمی شود اسباب
که هرچه اینه گیرد دراب می ریزد
زمام کار به تعجیل نسپری بیدل
که بال برق شرار از شتاب می ریزد
به هرکجا مژه ام رنگ خواب می ریزد
گداز شرم به رویم گلاب می ریزد
مباش بیخبر از درس بی ثباتی عمر
که هر نفس ورقی زین کتاب می ریزد
صفای دل کلف اندود گفتگو مپسند
نفس براتش ایینه، اب می ریزد
ز تنگنای جسد عمرهاست تاخته ایم
هنوز قامت پیری رکاب می ریزد
گلی که رنگ دو عالم غبار شوخی اوست
چو غنچه خون مرا در نقاب می ریزد
خوشم به یاد خیالی که گلبن چمنش
گل نظاره در اغوش خواب می ریزد
گداز دل به نم اشک عرض نتوان داد
محیط، اب رخی از سحاب می ریزد
ز خویش رفتن عاشق بهار جلوه اوست
شکست رنگ سحر، افتاب می ریزد
مخور ز شیشه گردون فریب ساغر امن
که سنگ رفته به جای شراب می ریزد
ز بیقراری خود سیل هستی خویشم
چو اشک رنگ بنای من اب می ریزد
به حرف لب مگشا تا توانی ای بیدل
که ابروی نفس چون حباب می ریزد
خطی که بر گل روی تو اب می ریزد
به سایه اب رخ افتاب می ریزد
زبان نکهت گل ازسوال خود خجل است
لبت ز بسکه به نرمی جواب می ریزد
فلک زخون شفق انچه شب به شیشه کند
صباح در قدح افتاب می ریزد
به هرچه دیده گشودیم گرد وبرانی ست
دل که رنگ جهان خراب می ریزد
خیال تیغ نگاه تو خون دلها ر بخت
به نشئه ای که ز مینا شراب می ریزد
بیا که بی توام امشب به جنبش مژه ها
نگه ز دیده چوگرد ازکتاب می ریزد
دمی که از دم تیغت سخن رود به زبان
به حلق تشنه ما حسرت اب می ریزد
به گریه منکر تردامنان عشق مباش
که اشک بحر ز چشم حباب می ریزد
شکنج حلقه دامی که جیب هستی تست
اگر ز خویش برایی رکاب می ریزد
تو ای حباب چه یابی خبر ز حسن محیط
که چشم شوخ تو رنگ نقاب می ریزد
درین محیط زبس جای خرمی تنگ است
اگر به خویش ببالد حباب می ریزد
بر اتش که نهادند پهلوی بیدل
که جای اشک، شرر زبن کباب می ریزد
باز اشکم به خیالت چه فسون می ریزد
مژه می ا فشرم ایینه برون می ریزد
هرکجا می گذری گرد پر طاووس است
نقش پایت چقدر بوقلمون می ریزد
چه اثر داشت دم تیغ جفایت که هسنوز
کلک تصویر شهیدان تو خون می ریزد
عبرت از وضع جهان گیر که شخص اقبال
ابرو بر در هر سفله دون می ریزد
عافیت ساز ترددکده دانش نیست
مفت گردی که به صحرای جنون می ریزد
جام تا شیشه این بزم جنون جوش می اند
خون دل اینهمه بیرون و درون می ریزد
در دبستان ادب مشق کمالم این است
که الف می کشم و حلقه نون می ریزد
سر بی سجده عرق بست به پیشانی من
می ام از شیشه ناگشته نگون می ریزد
بیدل از قید دل ازاد نشین صحرا شو
وسعت ازتنگی این خانه برون می ریزد
چاک کسوت فقرم رنگ خنده می ریزد
بخیه بی بهاری نیست گل ز ژنده می ریزد
در دماغ پروانه بال می زند اشکم
قطره های این باران پر تپنده می ریزد
در عدم هم اجزایم دستگاه زنهاری ست
این غبار بر هر خاک خط کشنده می ریزد
ریشه در هوا داربم تاکجا هوس کاریم
دانه شرر در خاک نارسنده می ریزد
باغ ما چمن دارد در زمین خاموشی
غنچه باش و گل می چین گل به خنده می ریزد
بیخبر نگردیدی محرم کف افسوس
کاین درشتی طبعت از چه رنده می ریزد
گرد ناتوان ما چند بر هوا باشد
گر همه فلکتازست بال کنده می ریزد
نامه گر به راه افکند عذرخواه قاصد باش
بالها چو شمع اینجا از پرنده می ریزد
جوهر تلاش از حرص پایمال ناکامی ست
هر عرق که ما داریم این دونده می ریزد
پاس ابرو تا خون فرق نازکی دارد
این به تیغ می ر یزد ان به خنده می ریزد
جز حیا نمی باشد جوهر کرم بیدل
هرچه ریزشی دارد سرفکنده می ریزد
به طراز دامن ناز و چه ز خاکساری ما رسد
نزد ان مژه به بلندیی که ز گرد سرمه دعا رسد
تک و پوی بیهده یک نفس در انفعال هوس نزد
به محیط می رسدم شنا عرقی اگربه حیا رسد
به فشارتنگی این قفس چو حباب غنچه نشسته ام
پر صبح می کشم از بغل همه گر نفس به هوا رسد
ز خمار فرصت پرفشان نه بهار دیدم و نی خزان
همه جاست نشئه به شرط ان که دماغها به وفا رسد
نه زمین بساط غبار ما نه فلک دلیل بخار ما
به سراغ گرد نفس کسی به کجا رسدکه به ما رسد
به گشاد دست کرم قسم که درین زیانکده ستم
نرسد به تهمت بستگی ز دری که نان به گدا رسد
دل بینوا به کجا برد غم تنگدستی ومفلسی
مژه برهم اورد از حیاکه برهنه ای به قبا رسد
مگذر ز خاصیت سخا که سحاب مزرعه وفا
به فتادگی شکند عصا که فتاده ای به عصا رسد
به دعایی از لب عاجزان نگشوده ای در امتحان
که زابیاری یک نفس سحری به نشو و نما رسد
به کمین جهد تو خفته است الم ندامت عاجزی
مدو انقدر به ره هوس که به خواب ابله پا رسد
به قبول ان کف نازنین که کند شفاعت خون من
در صبر می زنم انقدرکه بهار رنگ حنا رسد
سر رشته طرب اگهان به بهار می کشد از خزان
تو خیال بیدل اگر کنی زتو بگذرد به خدا رسد
بر رمز کارگاه ازل کیست وارسد
ما خود نمی رسیم مگرعجزما رسد
هر شیوه ای کمینگر ایجاد رتبه ای ست
شکل غبار ناشده کی بر هوا رسد
فهم شباب قابل تحقیق ضعف نیست
پیری ست فطرتی که به قد دوتا رسد
ما را چو شمع کشته اگر اوج بینش است
کم نیست ا بنکه سعی نگه تا به پا رسد
در وادیی که منزل و ره جمله رفتنی ست
اندیشه رفته است ز خود تا کجا رسد
ایینه را به قسمت حیرت قناعتی ست
زین جوش خون بس است که رنگی به ما رسد
تا گرد ما و من به هوا نیست پر فشان
بیدل به کنه ذره رسیدن کرا رسد
همت از گردنکشی مشکل به استغنا رسد
برخم تسلیم زن تا سر به پشت پا رسد
تا ز مستی تردماغی، انفعال اماده باش
اخر از صهبا خمی برگردن مینا رسد
فطرت افتهاکشد تا نقش بربندد درست
اولین جام شکست از شیشه بر خارا رسد
غافل ازکیفیت پیغام یکتایی مباش
قاصد او می رسد هرجا دماغ ما رسد
عالمی را بی بضاعت کرد سودای شعور
نقدی از خود کم کند هرکس به جنسی وارسد
راحت ابادی که وحشت بانی اثار اوست
گرکسی تا پای دیوارش رسد صحرا رسد
نور شمع عزتم اما در این ظلمت سرا
عالمی پهلو تهی سازدکه بر من جا رسد
همچو بوی غنچه از ضعفی که دارم در کمین
امشبم گر جان رسد بر لب نفس فردا رسد
پیکرم چون شمع از ننگ زمینگیری گداخت
سر به ره می افکنم تا پا به خواب پا رسد
همنشینان زین چمن رفتند من هم بعد از این
بشکنم رنگی که فریادم به ان گلها رسد
غنچه شو بوی گل طرز کلامم نازک است
بی تأمل نیست ممکن کس به این انشا رسد
خودسری بیدل چه مقدار ابیار وهمهاست
سرو زین اندام می خواهد به ان بالا رسد
دگر تظلم ما عاجزان کجا برسد
بس است ناله ماگر به گوش ما برسد
به خاک منتظرانت بهارکاشته اند
بیا ز چشم دهیم اب تا حنا برسد
کسی به می نکند چاره خمار وفا
پیامی از تو رسد قا دماغ ما برسد
سبکروان ز غم زاه و منزل ازادند
صدا ز خویش گذشته ست هر کجا برسد
تمامی خط پرگار بی کمالی نیست
دعا کنید سر ما به نقش پا برسد
ز اه، بی جگر چاک بهره نتوان برد
گشودنی ست در خانه تا هوا برسد
ز سعی قامت خم گشته چشم ان دارم
که رفته رفته به ان طره دوتا برسد
ستمکش هوس نارسای اقبالم
به استخوان رسدم کار تا هما برسد
دماغ شکوه ندارم وگرنه می گفتم
به دوستان ز فراموشی ام دعا برسد
به عالمی که امل می کشد محاسن شیخ
کراست تاب رسیدن مگر قضا برسد
زکوشش است که دستت به دامنی نرسد
اگر دراز کنی پا به مدعا برسد
چنین که صرف طمع کردی ابرو بیدل
عرق کجاست اگر نوبت حیا برسد
سراغت از چمن کبریا که می پرسد
به وهم گرد کن انجا ترا که می پرسد
معاملات نفس هر نفس زدن پاکست
حساب مدت چون و چرا که می پرسد
جهان محاسب خویش است زاهدان معذور
خطای ما ز صواب شما که می پرسد
کرم قلمرو عفو است رنج یأس مکش
به کارخانه شرم از خطا که می پرسد
گرفته ایم همه دامن زمینگیری
ره تلاش به این دست وپاکه می پرسد
دلیل مقصد اشک چکیده مژگان نیست
فتادگی بلدیم از عصا که می پرسد
درین حدیقه چو شبم نشسته ایم همه
سراغ خانه خورشید تا که می پرسد
به حال پیکر بیجان گربستن دارد
مرا دمی ه توگشتی جداکه می پرسد
غبار دشت عدم سخت بی پر و بال است
اگر تو پا نزنی حال ما که می پرسد
جواب خون شهیدان تغافلت کافی ست
جبین مده به عرق از حیا که می پرسد
دمیده ششجهت اقبال افتاب ازل
ز تیره روزی بال هما که می پرسد
چه عالی و چه دنی از خیال غیر بریست
غم معامله سر ز پا که می پرسد
ز دل حقیقت رد و قبول پرسیدم
به خنده گفت : برو یا بیا که می پرسد
چه نسبت است به خورشید ذره را بیدل
به عالمی که تو باشی مراکه می پرسد
کیست کز جهد به ان انجمن ناز رسد
سرمه گردیم مگر تا به تو اواز رسد
درخور غفلت دل دعوی پیدایی ماست
همه محویم گر ایینه به پرداز رسد
حذر ای شمع ز تشویش زبان ارایی
که مبادا سر حرفت به لب گاز رسد
ما و من اینه دار دو جهان رسوایی ست
هستی ان عیب نداردکه به غماز رسد
سر به جیب از نفس شمع عرق می ریزد
یعنی اب است نوایی که به این ساز رسد
حشر اتش همه جا اینه سوختن است
اه از انجام غروری که به اغاز رسد
هستی ام نیستی انگاشتنی می خواهد
ورنه ان رنگ ندارم که به پرواز رسد
خاکساری اثر چون و چرا نپسندد
عجز بر هرچه زند سرمه به اواز رسد
مدعی درگذر از دعوی طرز بیدل
سحر مشکل که به کیفیت اعجاز رسد
جایی که شکوه ها به صف زیر و بم رسد
حلوای اشتی است دو لب گر به هم رسد
پوشیدن است چشم ز خاک غبارخیز
زان سفله شرم کن که به جاه وحشم رسد
تغییر وضع ما ز تریهای فطرت است
خط بی نسق شود چو به اوراق نم رسد
ساغرکش و، عیارکمال دماغ گیر
تا میوه افتاب نخورده است کم رسد
ناایمنی به عالم دل نارسیدن است
اهو ز رم براید اگرتا حرم رسد
در دست جهد نیست عنان سبک روان
هرجا رسد خیال و نظر بی قدم رسد
قسمت نفس شمار درنگ و شتاب نیست
باور مکن که نان شبت صبحدم رسد
ای زندگی به حسرت وصل اضطراب چیست
بنشین دمی که قاصد ما از عدم رسد
هنگام انفعال حزین است لاف مرد
چون نم کشیدکوس براواز خم رسد
یک قطره درمحیط تهی ازمحیط نست
ما را ز بخشش تو که داری چه کم رسد
بیدل گشودن لبت افشای راز ماست
معنی به خط ز جاده شق قلم رسد
سَحَرِ طلو عِ گلِ دعا که مرادِ اهلِ هِمَم رسد
دلِ سردِ مرده حرص را همه دودِ اه و اَلَم رسد
هوس حلاوه حرص و کد سحر و گل دگر اورد
که دم وداع حواس کس کمر و کلاه و علم رسد
دل طامع و گله عطا، دم گرم و سرد سوال ها
که دهد مراد گدا مگر مدد دوام کرم رسد
سر حرص و مصدر دردسر مسرا گل گهر دگر
که هلاک حاصل مال را همه دم ملال درم رسد
سر و کار عالم مرده دم هوس مطالعه کرد کم
که علو گرد هوا علم همه در سواد عدم رسد
دل ساده هوس و هوا همه را مسلم مدعا
ره دور گرد امل اگر گره اورد گهرم رسد
که دهد مصالح کام دل که دمد دگر گل طالعم
سحر ار دمد رمد اورد، عسل ار دهد همه سم رسد
رگ و هم علم و عمل گسل، مگسل حلاوه درد دل
که مراد اگر همه دل رسد، دل درد و حوصله کم رسد
رم طور مصرع بیدلم، دم و دود سلسله ام رسا
کمک د و عالم امل دمد که سراسر علمم رسد
تا ز عبرت سر مژگان به خمیدن نرسد
انجه زیر قدم تست به دیدن نرسد
پیش از انجام تماشا همه افسانه شمار
دیدنی نیست که اخر به شنیدن نرسد
ای طرب در قفس غنچه پرافشان می باش
صبح ما رفت به جایی که دمیدن نرسد
نخل یأسیم که در باغ طرب خیز هوس
ثمر ما به تمنای رسیدن نرسد
بی طلب برگ دو عالم همه ساز است اما
حرص مشکل که به رنج طلبیدن نرسد
شرر کاغذت اماده صد پرواز است
صفحه اتش زن اگر مشق پریدن نرسد
نشود حکم قضا تابع تدبیرکسی
به گمان فلک افسون کشیدن نرسد
جوهری لازم ایینه عریانی نیست
دامن کسوت دیوانه به چیدن نرسد
مطلب بوی ثبات از چمن عشرت دهر
هر چه بر رنگ تند جز به پریدن نرسد
شرح چاک جگر از عالم تحریر جدست
اه اگر نامه عاشق به دریدن نرسد
بیدل افسانه راحت ز نفس چشم مدار
این نسیمی است که هرگز به وزیدن نرسد
همه راست زین چمن ارزو، که به کام دل ثمری رسد
من و پرفشانی حسرتی، که ز نامه گل به سری رسد
چقدر ز منت قاصدان، بگدازدم دل ناتوان
به بر تو نامه بر خودم، اگرم چو رنگ پری رسد
نگهی نکرده ز خود سفر، ز کمال خود چه برد اثر
برویم در پی ات انقدر که به ما ز ما خبری رسد
شرر، طبیعت عاشقان، به فسردگی ندهد عنان
تب موج ما نبری گمان، که به سکته گهری رسد
به کدام اینه جوهری، کشم التفاتی از ان پری
مگر التماس گداز من به قبول شیشه گری رسد
به تلاش معنی نازکم، که درین قلمرو امتحان
نرسم اگر من ناتوان، سخنم به موکمری رسد
ز معاملات جهان کد، تو براکزین همه دام و دد
عفف سگی به سگی خورد، لگد خری به خری رسد
به چنین جنونکده ستم، ز تظلم توکراست غم
به هزار خون تپد از الم، که رگی به نیشتری رسد
همه جاست شوق طرب کمین، ز وداع غنچه گل افرین
تو اگر ز خود روی اینچنین به تو از تو خوبتری رسد
به هزارکوچه دویده ام، به تسلیی نرسیده ام
ز قد خمیده شنیده ام، که چو حلقه شد به دری رسد
زکمال نظم فسون اثر، بگداخت بیدل بیخبر
چه قیامت است بر ان هنرکه به همچو بی هنری رسد
تا ز چمن دماغ را بوی بهار می رسد
ضبط خودم چه ممکن است نامه یار می رسد
گوش دل ترانه ام میکده جنون کنید
ناله به یاد ان نگه نشئه سوار می رسد
شوخی وضع چشم و لب گشت به کثرتم سبب
زین دو سه صفر بی ادب یک به هزار می رسد
چند به این شکفتگی مسخره هوس شدن
ازگل و لاله عمرهاست خنده به بار می رسد
گردن سعی هر نهال خم شده زیر بار حرص
با ثمر غنا همین دست چنار می رسد
ماتم فرصت نفس رهبر هیچکس مباد
صبح به هرکجا رسد سینه فگار می رسد
تا دل ما سپند نیست گرد نفس بلند نیست
بعد شکست ساز ما زخمه به تار می رسد
درس کتاب معرفت حوصله خواه خامشی ست
گرسخنت بلند شد تا سر دار می رسد
باعث حرف و صوت خلق تنگی جای زندگی ست
اینکه تو می زنی نفس دل به فشار می رسد
پایه فرصت طرب سخت بلند چیده اند
تا به دماغ می رسد نشئه خمار می رسد
برتب و تاب کر و فر ناز مچین که تا سحر
شمع به داغ می کشد فخر به عار می رسد
پای شکسته تاکجا حق طلب کند ادا
دست فسوس هم به ما ابله دار می رسد
اه حزینی از دلی گر شود اشنای لب
مژده به دوستان برید بیدل زار می رسد
زبرگردون انچه ازکشت تو و من می رسد
دانه تا اید به پیش چشم خرمن می رسد
زبن نفسهایی که از غیبت مدارا می کنند
غره ی فرصت مشو سامان رفتن می رسد
انتظار حاصل این باغ پر بی دانشی ست
ما ثمر فهمیده ایم و بار بستن می رسد
این من و ما شوخی ساز ندامتهای ماست
خامشی بر پرده چون گردد به شیون می رسد
نور خورشید ازل در عالم موهوم ما
ذره می گردد نمایان تا به روزن می رسد
رفته رفته بدر می گردد هلال ناتوان
سعی چاک جیب ما اخر به دامن می رسد
با فقیران ناز خشکی ننگ تحصیل غناست
چرب و نرمی کن اگر نانت به روغن می رسد
درکمین خلق غافل گر همین صوت و صداست
اخر این کهسار سنگش بر فلاخن می رسد
دعوی دانش بهل از ختم کار اگاه باش
معرفت اینجا به خود هم بعد مردن می رسد
مقصد سعی ترددها همین واماندگیست
هرکه هرجا می رسد تا نارسیدن می رسد
زندگی دارد چه مقدار انتظار تیغ مرگ
اندکی تا سرگران شد خم به گردن می رسد
مشت خاکی بیدل ازتقلید گردون شرم دار
دست قدرت کی به این برج مثمن می رسد
اه به درد عجز هم کوشش ما نمی رسد
ابله گریه می کند اشک به پا نمی رسد
نغمه ساز ما و من تفرقه دل است و بس
تا دو دلش نمی کنی لب به صدا نمی رسد
چند به فرصت نفس غره ی ناز زیستن
در چمنی که جای ماست بوی هوا نمی رسد
تنگی این نه اسیا در پی دورباش ماست
ما دو سه دانه ایم لیک نوبت جا نمی رسد
خنده درین چمن خطاست ناز شکفتگی بلاست
تا نگذاردش عرق گل به حیا نمی رسد
سخت ز هم گذشتهم زحمت ناله کم دهید
بر پی کاروان ما بانگ درا نمی رسد
مقصد بی بر چنار نیست به غیر سوختن
دست به چرخ برده ایم لیک دعا نمی رسد
سایه بهمن عاجزی ایمن ازاب و اتش است
سر به زمین فکنده را هیچ بلا نمی رسد
در تو هزار جلوه است کز نظرت نهفته اند
ترک خیال و وهم کن اینه وانمی رسد
قاصد وصل در ره است منتظرپیام باش
انچه به ما رسیدنی ست تا به کجا نمی رسد
کوشش موج و قطره ها همقدم است با محیط
هرکه به هر کجا رسد از تو جدا نمی رسد
عجز بساط اعتبار از مدد غرور چند
بنده به خود نمی رسد تا به خدا نمی رسد
ربط وفاق جزوها پاس رعایت کل ست
زخم جدایی دو تار جز به قبا نمی رسد
بر درکبریای عشق بارگمان و وهم نیست
گر تو رسیده ای به او بیدل ما نمی رسد
تا گرد ما به اوج ثریا نمی رسد
سعی طلب به ابله پا نمی رسد
توفان ناله ایم و تحیر همان بجاست
ایینه جوهرت به دل ما نمی رسد
عشق ازگداز رنگ هوس اب دادن است
بی خس نهال شعله به بالا نمی رسد
گر فقر و گر غنا مگذر از حضور شوق
این یک نفس خیال به صد جا نمی رسد
عبرت نگاه عالم انجام شمع باش
هرجا سری ست جز به ته پا نمی رسد
پی خون شدن سراغ دلت سخت مشکل است
انگور می نگشته به مینا نمی رسد
عرفان نصیب زاهد جنت پرست نیست
این جوی خشک مغز به دریا نمی رسد
از باده مگذرید که این یک دو لحظه عمر
تا انفعال توبه بیجا نمی رسد
دیوانگان هزارگریبان دریده اند
دست هوس به دامن صحرا نمی رسد
بیدل غریب ملک شناسایی خودیم
جزماکسی به بیکسی ما نمی رسد
کار دلها باز از ان مژگان به سامان می رسد
ریشه تاکی به استقبال مستان می رسد
اشک امشب بسمل حسن عرق توفان کیست
زبن پر پروانه پیغام چراغان می رسد
از بهار ان خط نو رسته غافل نیستم
مدتی شد در دماغم بوی ریحان می رسد
اب می گردد دل از بی دست وپایی های اشک
در کنارم از کجا این طفل گریان می رسد
سطر چاکی از خط طومار مجنون خواندنیست
قاصد ما نامه در دست از گریبان می رسد
بی محبت در وطن هم ناشناسایی ست عام
بهر یک دل بوی پیراهن به کنعان می رسد
بس که بر تنگی بساط عشق امکان چیده اند
صد گریبان می درد تا گل به دامان می رسد
فرصت تمهید اسایش در این محفل کجاست
خواب ها رفته ست تا مژگان به مژگان می رسد
دل به افت واگذار و ایمن از توفان برا
بر کنار این کشتی از هول نهنگان می رسد
قطع کن از نعمت الوان که اینجا چرخ هم
می نهد صد ریزه برهم تا به یک نان می رسد
حاصل غواص این دریا پشیمانی بس است
وصل گوهر گیر اگر دستت به دامان می رسد
در کمند سعی نیکی چین کوتاهی خطاست
تا به هر دامن که خواهی دست احسان می رسد
خاکساری در مذاق هیچکس مکروه نیست
منّت این وضع بر گبر و مسلمان می رسد
پیشه بسیار است بیدل بر خموشی ختم کن
سعی در علم و عمل اینجا به پایان می رسد
هرگز به دستگاه نظر پا نمی رسد
کور عصاپرست به بینا نمی رسد
هر طفل غنچه هم سبق درس صبح نیست
هر صاحب نفس به مسیحا نمی رسد
گل خاک گشت و شوخی رنگ حنا نیافت
افسوس جبهه ای که به ان پا نمی رسد
این است اگر حقیقت نیرنگ وعده ات
ماییم و فرصتی که به فردا نمی رسد
از نقش اعتبار جهان سخت ساده ایم
تمثال کس به اینه ما نمی رسد
در جستجوی ما نکشی زحمت سراغ
جایی رسیده ایم که عنقا نمی رسد
ما را چو سیل خاک به سر کردن است و بس
تا ان زمان که دست به دریا نمی رسد
اسوده اند صافدلان از زبان خلق
ازموج می شکست به مینا نمی رسد
یک دست می دهد سحر و شام روزگار
هیچ افتی به این گل رعنا نمی رسد
در گلشنی که اوست چه شبنم، کدام رنگ
یعنی دعای بوی گل انجا نمی رسد
رمز دهان یار ز ما بیخودان مپرس
طبع سقیم ما به معما نمی رسد
زاهد دماغ توبه به کوثر رسانده ای
معذور کاین خیال به صهبا نمی رسد
اخر به رنگ نقش قدم خاک گشتن است
ایینه پیش پا وکسی وانمی رسد
بیدل به عرض جوهر اسرار خوب و زشت
ایینه ای به صفحه سیما نمی رسد
نشئه گوشه دل از دیر و حرم نمی رسد
سر به هزار سنگ زن درد بهم نمی رسد
انچه ز سجده گل کند نیست به ساز سرکشی
من همه جا رسیده ام نی به قلم نمی رسد
نیست کسی ز خوان عدل بیش ربای قسمتش
محرم ظرف خود نه ای بهر تو کم نمی رسد
راحت کس نمی شود زحمت دوش اگهی
خوابی اگر به پا رسد بر مژه خم نمی رسد
دعوی نفس باطل است رو به حقش حواله کن
مدعی دروغ را غیر قسم نمی رسد
تشنگی معاصی ام جوهر انفعال سوخت
بسکه رساست دامنم جبهه به نم نمی رسد
غیر قبول علم وفن چیست وبال مرد و زن
نامه کس سیاه نیست تا به رقم نمی رسد
دوری دامن تو کرد بس که ز طاقتم جدا
تا به ندامتی رسم دست به هم نمی رسد
هستی و سعی پختگی خامی فطرت است و بس
رنج مبرکه این ثمر جز به عدم نمی رسد
هیچ مپرس بیدل از خجلت نارسایی ام
لافم اگر جنون کند تا برسم نمی رسد
صبح شو ای شب که خورشید من اکنون می رسد
عید مردم گو برو عید من اکنون می رسد
بعد از اینم بی دماغ یاس نتوان زیستن
دستگاه عیش جاوید من اکنون می رسد
می روم در سایه اش بنشینم و ساغرکشم
نونهال باغ امید من اکنون می رسد
ارزو خواهدکلاه ناز برگردون فکند
جام می در دست جمشید من اکنون می رسد
رفع خواهدگشت بیدل شبهه وهم دویی
صاحب اسرار توحید من اکنون می رسد
هوس تعین خواجگی، به نیاز بنده نمی رسد
رگ گردنی که علم کنی، به سر فکنده نمی رسد
ز طنین غلغله مگس، به فلک رسیده پر هوس
همه سوست باد بروت و بس، که به پشم کنده نمی رسد
ز ریاض انس چه بو برد، سگ و خوک عالم هرزه تک
که به غیر حسرت مزبله به دماغ گنده نمی رسد
پی قطع الفت این و ان، مددی به روی تنک رسان
که به تیغ تا نزنی فسان، به دم برنده نمی رسد
زهوس قماشی سیم و زر، به جنون قبای حیا مدر
که تکلفات لباسها، به حضور ژنده نمی رسد
همه راست ناز شکفتنی، همه جاست عیش دمیدنی
من ازاین چمن به چه گل رسم، که لبم به خنده نمی رسد
مگراز فنا رسد ارزو، به صفای اینه مشربی
که خراش تخته زندگی ز نفس برنده نمی رسد
به عروج منظرکبریا، نرسیده گرد تلاش ما
تو ز سجده بال ادب گشا، به فلک پرنده نمی رسد
به پناه زخم محبتی، من بیدل ایمنم از تعب
که دوباره زحمت جانکنی به نگین کنده نمی رسد
به امیدِ فنا تاب و تبِ هستی گوارا شد
هوای سوختن بال و پرِ پروانه ما شد
فکندیم از تمیز اخر خلل در کار یکتایی
بدل شد شخص با تمثال تا ایینه پیدا شد
زبان حال دارد سرمه لاف ِ کمال اینجا
نفس دزدید جوهر هر قَدَر ایینه گویا شد
ز عرض ِ جوهرِ معنی به وجدان صلح کن ورنه
سخن رنگِ لطافت باخت گر تقریر فرسا شد
حذر کن از قرین بد که در عبرتگه امکان
به جرم زشتیِ یک رو هزار ایینه رسوا شد
به هندستان اگر این است سامان رعونتها
توان در مُفلسی هم چیره کِلکی بست و مَرعا شد
سراپا قطره خون نقش بند و در دلی جاکن
غم اینجا ساغری دارد که باید داغ ِ صهبا شد
خیالِ هرچه بندی، شوق پیدا می کند رنگش
ز بس جاکرد لیلی در دل مجنون سویدا شد
گُشادِ غنچه در اوراقِ گل خواباند گلشن را
جهان در موجِ ناخن غوطه زد تا عقده ام واشد
به خاموشی نمک دادم سراغِ بی نشانی را
نفس در سینه دزدیدن صفیرِ بالِ عنقا شد
تأمل پیشه کردم معنیِ من لفظ شد بیدل
ز صهبایم روانی رفت تا انجا که مینا شد
ز تنگی منفعل گردید دل افاق پیدا شد
گهر از شرم کم ظرفی عرق ها کرد دریا شد
ز خود غافل گذشتی فال استقبال زد حالت
نگاه از جلوه پیش افتاد امروز تو فردا شد
تماشای غریبی داشت بزم بی تماشایی
فسون های تجلی افت نظاره ما شد
به وهم هوش تاکی زحمت این تنگنا بردن
خوشا دیوانه ای کز خویش بیرون رفت و صحرا شد
نفهمیدند این غفلت سوادان معنی صنعی
نظرها بر کجی زد خط خوبان هم چلیپا شد
چو برگردد مزاج از احتیاط خود مشو غافل
سلامت سخت می لرزد بر ان سنگی که مینا شد
درین میخانه خواهی سبحه گردال خواه ساغرکش
همین هوشی که ساز توست خواهد بی خودی ها شد
به نومیدی نشستم انقدر کز خویشتن رفتم
درین ویرانه چون شمعم همان واماندگی پا شد
نشد فرصت دلیل اشیان پروانه ما را
شراری در فضای وهم بال افشاند و عنقا شد
تأمل رتبه افکار پیدا می کند بیدل
به خاموشی نفس ها سوخت مریم تا مسیحا شد
صفا داغ کدورت گشت سامان من و ما شد
به سر خاکی فشاند ایینه کاین تمثال پیدا شد
زیارتگاه حسنم کرد فیض محوگردیدن
ز قید نقش رستم خانه ایینه پیدا شد
ز فکر خود گذشتم مشرب ایجاد جنون گشتم
گریبان تأمل صرف دامن گشت صحرا شد
چراغ برق تحقیقی نمی باشد درین وادی
سیاهی کرد اینجا گر همه خورشید پیدا شد
ز تمثال فنا تصویر صبح اواز می اید
که در ایینه وضع جهان نتوان خودارا شد
ز یمن عافیت دور است ترک وضع خاموشی
زبان بال تپشها زد اگر یک حرف گویا شد
به قدر ناز معشوق ست سعی همت عاشق
نگاه ما بلندی کرد تا سرو تو رعنا شد
دماغ درد دل داری مهیای تپیدن شو
به گوش عافیت نتوان حریف ناله ما شد
عروجم بی نشانی بود لیک از پستی همت
شرار من فسردن در گره بست و ثریا شد
سر و برگ تعلق در ندامت باختم بیدل
جهان را سودن دستم پر پرواز عنقا شد
کسی معنی بحر فهمیده باشد
که چون موج برخویش پیچیده باشد
چو ایینه پر ساده است این گلستان
خیال تو رنگی تراشیده باشد
کسی را رسد ناز مستی که چون خط
به گرد لب یار گردیده باشد
به گردون رسد پایه گردبادی
که از خاکساری گلی چیده باشد
طراوت در این باغ رنگی ندارد
مگر انفعالی تراویده باشد
غم خانه داری ست دام فریبت
گره بند تار نظر دیده باشد
درین ره شود پایمال حوادث
چو نقش قدم هرکه خوابیده باشد
به وحشت قناعت کن از عیش امکان
گل این چمن دامن چیده باشد
ز گردی کزین دست خیزد حذر کن
دل کس در این پرده نالیده باشد
ندارم چو گل پای سیر بهارت
به رویم مگر رنگ گردیده باشد
جهان در تماشاگه عرض نازت
نگاهی در ایینه بالیده باشد
بود گریه دزیدن چشم بیدل
چو زخمی که او اب دزدیده باشد
پی اشک من ندانم به کجا رسیده باشد
ز پی ات دویدنی داشت به رهی چکیده باشد
ز نگاه سرکشیدن به رخت چه احتمال است
مگر ازکمین حیرت مژه قدکشیده باشد
تب وتاب موج باید ز غرور بحر دیدن
چه رسد به حالم انکس که ترا ندیده باشد
به نسیمی از اجابت چمن حضور داریم
دل چاک بال می زد سحری دمیده باشد
به چمن زخون بسمل همه جا بهارناز است
دم تیغ ان تبسم رگ گل بریده باشد
دل ما نداشت چیزی که توان نمود صیدش
سر زلفت از خجالت چقدر خمیده باشد
چه بلندی و چه پستی، چه عدم چه ملک هستی
نشنیده ایم جایی که کس ارمیده باشد
بم و زبر هستی ما چو خروش ساز عنقاست
شنو ازکسی که او هم زکسی شنید باشد
ز طریق شمع غافل مگذر درین بیابان
مژه اب ده ز خاری که به پا خلیده باشد
غم هیچکس ندارد فلک غروپیما
به زبان مدبری چند گله می تپیده باشد
به دماغ دعوی عشق سر بوالهوس بلند است
مگر از دکان قصاب جگری خریده باشد
همه کس سراغ مطلب به دری رساند و نازید
من و ناز نیم جانی که به لب رسیده باشد
به هزار پرده بیدل ز دهان بی نشانش
سخنی شنیده ام من که کسی ندیده باشد
ان فتنه که افاقش شور من و ما باشد
دل نام بلایی هست یارب به کجا باشد
بابد به سراب اینجا از بحر تسلی بود
نزدیک خود انگارید گر دورنما باشد
راحت طلبی ما را چون شمع به خاک افکند
این ارزوی نایاب شاید تنه پا باشد
گویند ندارد دهر جزگرد عدم چیزی
ان جلوه که ناپیداست باید همه جا باشد
بی پیرهن از یوسف بویی نتوان بردن
عریانی اگر باشد در زبر قبا باشد
نبر وبم جرات نیست درساز حباب اینجا
غرق عرق شرمیم ما را چه صدا باشد
کم نیست کمال فقر ز دام هوس رستن
بگذار که این پرواز در بال هما باشد
اندیشه خودبینی از وضع ادب دور است
ایینه نمی باشد انجا که حیا باشد
با طبع رعونت کیش زنهار نخواهی ساخت
باید سرگردن خواه از دوش جدا باشد
اشکی که دمید از شمع غیرت ته پایش ریخت
کاش اب رخ ما هم خاک ذر ما باشد
تحقیق ندارد کار با شبهه تراشیها
در اینه خورشید تمثال خطا باشد
اجزای جهان کل کیفیت کل دارد
هر قطره که در دریاست باشد همه تا باشد
هرچند قبولت نیست بیدل زطلب مگسل
بالقوه حاجتها در دست دعا باشد
به که چندی دل ما خامشی انشا باشد
جرس قافله بی نفسیها باشد
تا کی ای بیخبر از هرزه خروشیهایت
کف افسوس خموشی لب گویا باشد
گوشه بیخبری وسعت دیگر دارد
گرد اسوده همان دامن صحرا باشد
بر دل سوخته ام اب مپاش ای نم اشک
برق این خانه مباد اتش سودا باشد
نارسایی قفس تهمت افسرده دلی ست
مشکلی نیست ز خود رفتن اگر پا باشد
طلب افسرده شود همت اگرتنگ فضاست
تپش موج به اندازه دربا باشد
یارب اندیشه قدرت نکشد دامن دل
زنگ این اینه ترسم ید بیضا باشد
بگدازید که در انجمن یاد وصال
دل اگر خون نشود داغ تمنا باشد
نسخه جسم که بر هم زدن ارایش اوست
کم شیرازه پسندید گر اجزا باشد
شعله ها زیرنشین علم دود خودند
چه شود سایه ما هم به سر ما باشد
تو و نظاره نیرنگ دو عالم بیدل
من و چشمی که به حیرانی خود وا باشد
تا در ایینه دل راه نفس واباشد
کلفت هر دو جهان در گره ما باشد
صبح شبنم ثمر باغچه نیرنگیم
خنده وگریه ما از همه اعضا باشد
گامها بسکه تر از موج سراب است اینجا
نیست بی خشکی لب گر همه دریا باشد
جلوه مفت است تودرحق نگه ظلم مکن
وهم گو در غم اندیشه فردا باشد
زین گلستان مگذر بیخبر از کاوش رنگ
شاید این پرده نقاب چمن ارا باشد
پشت و رویی نتوان بست بر ایینه دل
گل این باغ محال است که رعنا باشد
مژه ای گرم توان کرد در این عبرتگاه
بالش خواب کسی گر پر عنقا باشد
سعی واماندگی ام کرد به منزل همدوش
گره رشته ره ابله پا باشد
به گشاد مژه اغوش یقین انشا کن
جلوه تا چند به چشم تومعما باشد
عشرتی از دل افسرده ما رنگ نبست
خون این شیشه مگر در رگ خارا باشد
بی زبانی ست ندامت کش اهنگ ستم
کف افسوس خموشی لب گویا باشد
دل نداریم و همان بارکش صد المیم
زنگ سهل است اگر اینه از ما باشد
بیدل ایینه ی مشرب نکشد کلفت زنگ
سینه صافی ست در ان بزم که مینا باشد
چراکس منکر بی طاقتیهای درا باشد
دلی دارد چه مشکل گر به دردی اشنا باشد
دماغ ارزوهایت ندارد جز نفس سوزی
پرپرواز رنگ و بو اگر باشد هوا باشد
حریص صید مطلب راحت از زحمت نمی داند
به چشم دام گرد بال مرغان توتیا باشد
ز نان شب دلت گر جمع گردد مفت عشرت دان
سحر فرش است در هرجا غبار اسیا باشد
زبان خامشان مضراب گفت وگو نمی گردد
مگر درتار مسطر شوخی معنی صدا باشد
نفس بیهوده دارد پرفشانیهای ناز اینجا
تو می گنجی و بس، کر، در دل عشاق جا باشد
چه امکان ست نقش این و ان بندد صفای دل
ازین ایینه بسیار است گر حیرت نما باشد
جهان خفته را بیدارکرد امید دیداری
تقاضای نگاهی بر صف مژگان عصا باشد
در ان محفل که تاثیر نگاهت سرمه افشاند
شکست شیشه همچون موج گوهر بی صدا باشد
به چندین شعله می بالد زبان حال مشتاقان
که یارب بر سر ما دود دل بال هما باشد
ز بیدردی ست دل را اینقدرها رنگ گردانی
گر این ایینه خون گردد به یک رنگ اشنا باشد
ندارد بزم پیری نشئه ای از زندگی بیدل
چو قامت حلقه گردد ساغر دور فنا باشد
زشوخی چشم من تاکی به روی غیرواباشد
نگه باید به خود پیچد اگرصاحب حیا باشد
تصور می تپد در خون تحیر می شود مجنون
چه ظلم است اینکه کس دور از تو با خو د اشنا باشد
ازبن خاک فنا تاکی فریب زندگی خوردن
که دارد دست شستن گر همه اب بقا باشد
سراغ جلوه ای در خلوت دل می دهد شوقم
غریبم خانه ایینه می پرسم کجا باشد
ندارد عزم صادق انفعال هرزه جولانی
به اندوه کجی خون شو اگر تیرت خطا باشد
مژه هرجا بهم یابی نگاهی خفته است انجا
نه شامت بی سحر جوشد نه زنگت بی صفا باشد
چه امکانست خم بردارد از بنیاد عجز من
اگر زیر بغل چون تار چنگم صد عصا باشد
ز بس چون گل تنک کردند برک عشرت ما را
اگر رنگی پر افشاند شکست کار ما باشد
به غیر از ناله سامانی ندارد خانه وحشت
کمان حلقه زنجیر ما تیرش صدا باشد
ندارد هیچکس اگاهی از سعی گداز من
همان بیرنگ می سوزد نفس درهرکجا باشد
پی هر اه از خود رفته دارم قاصد اشکی
سحر هر سو خرامد چشم شبنم در قفا باشد
تامل کن چه مغرور اقامت مانده ای بیدل
مبادا در نگین نامی که داری نقش پا باشد
تسلی کو اگر منظورت اسباب هوس باشد
ندارد برگ راحت هر که را در دیده خس باشد
ز هستی هرچه اندیشی غبار دل مهیا کن
کسوف افتاب ایینه عرض نفس باشد
درین محفل حیا کن تا گلوی ناله نخراشی
نفس هم کم خروشی نیست گر فریادرس باشد
نمی گیرد به غیر از دست و تیغ و دامن قاتل
مرا درکوچه های زخم رنگ خون عسس باشد
چه امکانست ما و جرات پرواز گلزارت
نگاه عاجزان را سایه مژگان قفس باشد
نبالیدیم بر خود ذره ای در عرض پیدایی
غبار ما مباد افشانده ی بال مگس باشد
به دل وامانده ای از لاف ما و من تبرا کن
مقیم خانه ایینه باید بی نفس باشد
چه لازم تنگ گیرد اسمان ارباب معنی را
شکخ ما همان مضمورن که نتوان بست بس باشد
مکن ساز اقامت تا غبار خویش بشکافی
نفس پر می فشاند شاید اواز جرس باشد
شکست رنگ امیدی ست سر تا پای ما بیدل
ز سیر ما مشو غافل اگر عبرت هوس باشد
مرا این ابرو در عالم پرواز بس باشد
که بال افشاندنم خمیازه یاد قفس باشد
به منزل چون رسد سرگشته ای کز نارساییها
بیابان مرگ حیرت از غبار پیش و پس باشد
تواند بیخودی زین عرصه گوی عافیت بردن
که چون اشک یتیمان در دویدن بی نفس باشد
در این محفل خجالت می کشم از ساز موهومی
کمال عشق من ای کاش در خورد هوس باشد
گلی پیدا نشد تا غنچه ای نگشود اغوشش
در این گلشن ملال از میوه های پیشرس باشد
به داغ ارزویی می توان تعمیر دل کردن
بنای خانه ایینه یک دیوار بس باشد
امل پیما ندارد غیرتسخیر هوس جهدی
نشاط عنکبوتان بستن بال مگس باشد
ضعیفان دستگیر سرفرازان می شوند اخر
به روز ناتوانیها عصای شعله، خس باشد
ندارد دل جز اسباب تپیدن عشرت دیگر
همان فریاد حسرت باده جام جرس باشد
به دل هم تا توانی چون نفس مایل مشو بیدل
مبادا سیر این ایینه در راهت قفس باشد
صبحی که گلت به باغ باشد
گل در بغل چراغ باشد
تمثال شریک حسن مپسند
گو اینه بی تو داغ باشد
ای سایه نشان خویش گم کن
تا خورشیدت سراغ باشد
انسوی عدم دو گام واکش
گرارزوی فراغ باشد
مردیم به حسرت دل جمع
این غنچه گل چه باغ باشد
گویند بهشت جای خوبی ست
انجا هم اگر دماغ باشد
بیدل به امید وصل شادیم
گو طوطی بخت زاغ باشد
تا مشرب محبت ننگ وفا نباشد
باید میان یاران ما و شما نباشد
بر ما خطا گرفتن از کیش شرم دور است
کس عبب کس نبیند تا بی حیا نباشد
با هرکه هرچه گویی سنجیده بایدت گفت
تا کفه وقارت پا در هوا نباشد
ابرام بی نیازان ذلت کش غرض نیست
گر در طلب بمیرد همت گدا نباشد
از سفله انچه زاید تعظیم را نشاید
نقشی که جوشد از پا جز زیر پا نباشد
در پایت انچه ریزد تا حشر برنخیزد
خون وفاسرشتان رنگ حنا نباشد
شمع بساط ما را مفت نفس شماری ست
این یک دو دم تعلق اتش چرا نباشد
حرف زبان تحقیق بی نشئه اثر نیست
در کیش راستی ها تیر خطا نباشد
چون موی چینی اینجا اظهار سرمه رنگ ست
انگشت زینهاریم ما را صدا نباشد
خو دارد ان ستمگر با شیوه تغافل
بیگانه اش مفهمید گو اشنا نباشد
بیرون این بیابان پر می زند غباری
ای محرمان ببینید امید ما نباشد
شیرینی انقدر نیست در خواب مخمل ناز
مژگان بهم نچسبد تا بوریا نباشد
فطرت نمی پسندد منظور جاه بودن
تا استخوان به مغز است باب هما نباشد
در مجلسی که عزت موقوف خودفروشی ست
دیگر کسی چه باشد گر میرزا نباشد
در صحبتی که پیران باشند بی تکلف
هرچند خنده باشد دندان نما نباشد
جز عجز راست ناید از عاریت سرشتان
دوشی که زیر بار است خم تا کجا نباشد
گرد دماغ همت سرکوب هر بنایی ست
قصر فلک بلند است گر پشت پا نباشد
در محفلی که احباب چون و چرا فروشند
مگشا زبان که شاید انجا حیا نباشد
بیدل همان نفس وار ما را به حکم تسلیم
باید زدن در دل هر چند جا نباشد
محبت ستمگر نباشد نباشد
وفا زحمت اور نباشد نباشد
دل جمع مهری ست برگنج اقبال
اگرکیسه پر زر نباشد نباشد
شکوهی که دارد جهان قناعت
به خاقان و قیصر نباشد نباشد
دلی می گدازم به صد جوش مستی
می ام گر به ساغر نباشد نباشد
در افسردنم خفته پرواز عنقا
چو رنگم اگر پر نباشد نباشد
هوس جوهر تربیت نیست همت
فلک سفله پرور نباشد نباشد
چه حرف است لغزش به رفتار معنی
خطی گر به مسطر نباشد نباشد
به جایی که باشد عروج حقیقت
اگر چرخ و اختر نباشد نباشد
چنان باش فارغ ز بار تعلق
که بر دوش اگر سر نباشد نباشد
یقینی که از شبهه دوربینی
لب یار کوثر نباشد نباشد
به خویش اشنا شو چه واجب چه ممکن
عرض را که جوهر نباشد نباشد
پیامی ست این اعتبارات هستی
که هرجا پیمبر نباشد نباشد
از ان استان خواه مطلوب همت
که چیزی بر ان در نباشد نباشد
ز اعداد خلق ان چه وامی شماری
اگر واحد اکثر نباشد نباشد
اثر نامدارست، ز ایینه مگذر
گرفتم سکندر نباشد نباشد
چه دنیا چه عقبا خیالست بیدل
تو باش این و ان گر نباشد نباشد
عشق هرجا ادب اموز تپیدن باشد
خون بسمل عرق شرم چکیدن باشد
مزرع نیستی، ارایش تخم شرریم
افت حاصل ما عرض دمیدن باشد
شوق مفت است که در راه کسی می پوییم
منزل مقصد ما گو نرسیدن باشد
موج این بحر تپش بسمل سعی گهر است
رنجها در خور راحت طلبیدن باشد
اشک چندی گره دیده حیران خودیم
تا نصیب که به راه تو دویدن باشد
صید دلها نتوان کرد مگر از تسلیم
طره شاهد این بزم خمیدن باشد
حیرت و لذت دیدار خیالی ست محال
هر که ایینه شود داغ ندیدن باشد
کلفت چنین نکشد کوتهی دامن فقر
گل ازادی این باغ نچیدن باشد
رفته ام از خود و تهمت کش اسودگی ام
حیرت اینه ام کاش تپیدن باشد
پیکرم مانی صورتکده نومیدی ست
بی رخت هرچه کشم ناله کشیدن باشد
بسمل شوق مرا از اثرکوچه زخم
تا دم تیغ تو یکدست تپیدن باشد
هرقدر زین قفس وهم برایی مفت است
ناله کم نیست اگر میل رمیدن باشد
چشم بندی ست بهار گل بیرنگی عشق
دیدن یار مبادا که شنیدن باشد
از دلیران جنون جرأت یأسم بیدل
چون نفس تیغ من ازخویش بریدن باشد
رمز اشنای معنی هر خیره سر نباشد
طبع سلیم فضل است ارث پدر نباشد
غفلت بهانه مشتاق خوابت فسانه مایل
بر دیده سخت ظلم است گر گوش کر نباشد
افشای راز الفت بر شرم واگذار ید
نگشاید این گره را دستی که تر نباشد
بر اسمان رسیدیم راز درون ندیدیم
این حلقه شبهه دارد بیرون در نباشد
خلق و هزار سودا ما و جنون و دشتی
کانجا ز بیکسی ها خاکی به سر نباشد
چین کدورتی هست بر جبهه نگین ها
تحصیل نامداری بی دردسر نباشد
امروز قدر هرکس مقدار مال و جاه است
ادم نمی توان گفت انرا که خر نباشد
در یاد دامن او ماییم و دل تپیدن
مشت غبار ما را شغل دگر نباشد
نقد حیات تا کی در کیسه توهم
اهی که ما نداریم گو در جگر نباشد
ان به که برق غیرت بنیاد ما بسوزد
ایینه ایم و ما را تاب نظر نباشد
پیداست از ندامت عذر ضعیفی ما
شبنم چه وانماید گر چشم تر نباشد
گردانده گیر بیدل اوراق نسخه وهم
فرصت بهار رنگست رنگ این قدر نباشد
مکتوب شوق هرگز بی نامه بر نباشد
ما و ز خویش رفتن قاصد اگر نباشد
هرجا تنید فطرت یک حلقه داشت گردون
در فهم پرگار حکم دو سر نباشد
خاشاک را در اتش تاکی خیال پختن
انجاکه جلوه اوست از ما اثر نباشد
مغرور فرصت دهر زین بیشتر مباشید
بست وگشاد مژگان شام و سحر نباشد
برقی ز دور داردهنگامه تجلی
ای بیخودان ببینید دل جلوه گر نباشد
ما را به رنگ شبنم تا اشیان خورشید
باید به دیده رفتن گر بال و پر نباشد
هرچندکار فرداست امروز مفت خودگیر
شاید دماغ وطاقت وقت دگر نباشد
زاهد ز وضع خلوت نازکمال مفروش
افسردن ازکف خاک چندان هنر نباشد.
ایینه خانه دل اخر به زنگ دادیم
زین بیش اه ما را رنگ اثر نباشد
خواهی به خلق روکن خواهی خیال او کن
در عالم تماشا بر خود نظر نباشد
اسودگی مجویید از وضع اشک بیدل
این جوهر چکیدن اب گهر نباشد
هرچند به حق قرب تو مقدور نباشد
بر درددلی گر برسی دور نباشد
اثار غرور انجمن ارای شکست است
چینی طرب مجلس فغفورنباشد
بر شیشه قلقل هوس ما مگذاربد
ان پنبه که مغز سر منصور نباشد
پیغام وفا درگره سعی هلاک است
غمنامه ما جز به پر مور نباشد
ای مست قناعت مگشا کف به دعا هم
تا دست تو خمیازه مخمور نباشد
از بست و گشاد در تحقیق میندیش
چشم و مژه سهل است، دلت کور نباشد
یاران غم دمسردی ایام ندارند
باید خنکیهای توکافور نباشد
بگذر ز مقامات و خیالات فضولی
داغ ارنی جز به سر طور نباشد
در وادی تحقیق چه حرف است سیاهی
گر حایل بینایی ما نور نباشد
نقد دل و پا مزد تردد چه خیال است
این ابله سر برکف مزدور نباشد
ما سوختگان، برهمن قشقه شمعیم
در دیر وفا صندل و سندور نباشد
بر هم زدن الفت دلها مپسندید
دکان حلب خوشه انگور نباشد
بیدل زشروشورتعلق به جنون زن
گو خانه زنجیر تو معمور نباشد
راحت نصیب ایجاد زنگ و حبش نباشد
در مردمک سیاهی نور است غش نباشد
یاران به شرم کوشید کان رمز اشنایی
بی پرده نیست ممکن بیگانه وش نباشد
تا از نفس غباری ست باید زبان کشیدن
در وادی محبت جز العطش نباشد
بر خوان عشق نتوان شد محرم حلاوت
تا انگبین شمعت انگشت چش نباشد
بر تخته من و ما خال زیاد وهمیم
بازبچه عدم را این پنج و شش نباشد
خواهی به دیر کن ساز خواهی به کعبه پرداز
هنگامه نفسها بی کشمکش نباشد
از شیشه تعین ایمن نمی توان زیست
در طبع ما گدازی ست هر چند غش نباشد
از ضعف بی یها بر خاک سجده بردیم
بید ابرو نریزد گر مرتعش نباشد
حیف است دست منعم در استین شود خشک
این نان نمک ندارد تا پنجه کش نباشد
زاهد ز عیش رندان پر غافل است بیدل
فردوس در همین جاست گر ریش و فش نباشد
هرچند دل از وصل قدح نوش نباشد
رحمی که زیاد تو فراموش نباشد
حرفی که بود بی اثر ساز دعایت
یارب به زبان ناید و در گوش نباشد
جایی که به گردش زند انداز نگاهت
چندان که نظرکار کند هوش نباشد
انجا که ادب قابل دیدارپرستی ست
واکردن مژگان کم از اغوش نباشد
در دیر محبت که ادب اینه دارست
خاموش به ان شعله که خاموش نباشد
گویند به صحرای قیامت سحری هست
یارب که جز ان صبح بناگوش نباشد
خلقی ست خجالت کش مخموری و مستی
این خمکده را غیر عرق جوش نباشد
سر تا قدم وضع حباب است خمیدن
حمال نفس جز به چنین دوش نباشد
بیدل چه خیال است کمال تو نهفتن
ایینه خورشید نمد پوش نباشد
وضع فلک انجا که به یک حال نباشد
رنگ من و تو چند سبکبال نباشد
تا وانگری رفته ای از دیده احباب
اب ان همه زندانی غربال نباشد
گردن نفرازی که در این مزرع عبرت
چون دانه سری نیست که پامال نباشد
دل را نفریبی به فسونهای تعین
ارایش این اینه تمثال نباشد
عیبی بتر از لاف کمالات ندیدیم
شرمی که لبت تشنه تبخال نباشد
از شکر محبت دل ما بیخبر افتاد
در قحط وفا جرم مه و سال نباشد
امروز گر انصاف دهد داد طبایع
کس منتظر مهدی و دجال نباشد
ای اینه هر سو گذری مفت تماشاست
امید که اهیت به دنبال نباشد
دامان کری گیر و نوای همه بشنو
تا پیش تو صاحب غرضی لال نباشد
خفت مکش از خلق و به اظهار غناکوش
هرچند به دست تو زر و مال نباشد
در هرکف خاکی که فتادیم، فتادیم
پهلوی ادب قرعه رمال نباشد
تر می کند اندیشه خشکی مژه ام را
مغز قلم نرگس من نال نباشد
ازادگی و سیرگریبان چه خیال است
بیدل سر پرواز ته بال نباشد
هرچند خودنمایی تخت و حشم نباشد
در عرض بی حیایی ایینه کم نباشد
پیش از خیال هستی باید در عدم زد
این دستگاه خجلت کاو یک دو دم نباشد
موضوع کسوت جود دامن فشانیی هست
در بند استین ها دست کرم نباشد
از خوان این بزرگان دستی بشوی و بگذر
کانجا ز خوردنیها غیر از قسم نباشد
حیف است ننگ افلاس دامان مردگیرد
تا ناخنی ست در دست کس بی درم نباشد
غفلت هزار رنگ است در کارگاه اجسام
چون چشم خواب پا را م ژگان بهم نباشد
بی انتظار نتوان از وصل کام دل برد
شادی چه قدر دارد جایی که غم نباشد
روزی دو، این تب و تاب باید غنمیت انگاشت
ای راحت انتظاران، هستی، عدم نباشد
دل داغ سرنوشت است از انفعال تقدیر
تا سرنگون نگردد خط در قلم نباشد
در عرصه ای که بالد گرد ضعیفی ما
مژگان بلندکردن کم از علم نباشد
از ما سراغ ما کن، وهم دویی رها کن
جایی که ما نباشیم ایینه هم نباشد
هر دم زدن در اینجا صدکفر و دین مهیاست
دل معبد تماشاست، دیر و حرم نباشد
از شاخ بید گیرید معیار بی بریها
کاین بار برندارد دوشی که خم نباشد
عمری ست گوهر ما رفته ست از کف ما
این ابله ببینید زیر قدم نباشد
وحشت کمین نشسته ست گرد هزار مجنون
مگذار پا به خاکم تا دیده نم نباشد
چو عمر رفته بیدل پر بی نشان سراغم
جز دست سوده ما را نقش قدم نباشد
اگر تعین عنقا هوس پیام نباشد
نشان خود به جهانی برم که نام نباشد
چه لازم ست به دوشم غم ادا فکند کس
حق بقا دونفس خجلت است و وام نباشد
حیا ز ننگ خموشی کدام نغمه کند سر
به صد فسانه زنم گر سخن تمام نباشد
دو دم به وضع تجدد خیال می گذرانم
خوشم به نشئه که جمعیت دوام نباشد
حجاب جوهر دل نیست جزکدورت هستی
چراغ اینه روشن به وقت شام نباشد
دل است باعت هستی، کجاست نشئه چه مستی
دماغِ باده که دارد دمی که جام نباشد
هوس تپد به چه راحت، نفس دمد ز چه وحشت
در ان مقام که صیاد و صید و دام نباشد
کسی ندید ز هستی به غیر دردسر اینجا
شراب این خم وهم ازکجاکه خام نباشد
چه ممکن است که اغوش حرصها بهم اید
درتن جسراحث خمیازه التیام نباشد
دل از شکایت افلاس به که جمع نمایی
زبان به کام تو بس گر جهان به کام نباشد
جدا ز انجمن نیستی به هرجه رسیدم
نیافتم که می ساغرش حرام نباشد
کدام عمر و چه فرصت که دل دهی به تماشا
به پای اشک نگه می دود خرام نباشد
نه گوشه ای ست معین نه منزلی ست مبرهن
کسی کجا رود از عالمی که نام نباشد
به اوج عشق چه نسبت تلاش بال هوس را
وداع وهم من و ما هوای بام نباشد
خروش درد شنو مدعای عشق همین بس
در الله الله ما جای حرف لام نباشد
اگر ز ملک عدم تا وجود فهم گماری
بجزکلام تو بیدل دگرکلام نباشد
گر بوی وفا را نفس ایینه نباشد
این داغ دل اولی ست که در سینه نباشد
صد عمر ابد هیچ نیرزد به گذشتن
امروز خوشی هست اگر دینه نباشد
لعل تو مبراست ز افسون مکیدن
این پسته تر مصرف لوزینه نباشد
تکرار مبندید بر اوراق تجدّد
تقویم نفس را خط پارینه نباشد
بر شیخ دکانداری ریش است مسلم
خرس این همه سوداگر پشمینه نباشد
زاهد به نظر می کند از دور سیاهی
این صبح قیامت شب ادینه نباشد
لب کم شکند مهر ودیعتکده راز
گر تشنه رسوایی گنجنیه نباشد
از دل چو نفس می گذری سخت جنونی ست
ای بیخبر این خانه ایینه نباشد
گر حرف وفا سکته فروشد به تامل
در رشته الفت گره کینه نباشد
چون صبح اگریک نفس از خویش برایی
تا بام فلک پیچ و خم زینه نباشد
بیدل حذر از افت پیوند علایق
امید که در دلق تو این پینه نباشد
دل انجمن محرم و بیگانه نباشد
جز حیرت ادراک درین خانه نباشد
در ساز فنا راحت عشاق مهیاست
بالین وفا بی پر پروانه نباشد
بی کسب صفا صید معانی چه خیال است
تا سنگ بود شیشه پریخانه نباشد
چون شانه کلید سر مویی نتوان شد
تا سینه چاکت همه دندانه نباشد
دل زانوی فکرش همه چشم است که مینا
چندان که خمد بی خط پیمانه نباشد
بی ساخته حسنی ست که دارم به کنارش
مشاطه شوق اینه و شانه نباشد
افسون چه ضرور است به عزم مژه بستن
در خواب عدم حاجت افسانه نباشد
بر اوج مبر پایه اقبال تعین
تا صورت رفتار تو لنگانه نباشد
ابرام هوس می کشدت بر در دونان
شاهی اگر این وضع گدایانه نباشد
وحدت چه خیال است توان یافت به کثرت
چون ریشه دوانید نمو، دانه نباشد
عالم همه محمل کش کیفیت اشک است
این قافله بی لغزش مستانه نباشد
دل گرد جنون می کند امروز ببینید
در خانه ما بیدل دیوانه نباشد
خیال نامدری تا کیت خاطرنشین باشد
چه لازم سر نوشتت چون نگین زخم جبین باشد
درین وادی به حیرت هم میسر نیست اسودن
همه گر خانه ایغغه گردی حکم زین باشد
طراوت ارزو داری ز قید جسم بیرون ا
که سرسبزی نبیند دانه تا زیر زمین باشد
به خود پیچیدن ما نیست بی انداز پروازی
کمند موج ما را یکنفس گرداب چین باشد
به قدر جهد معراجی ست ما را ورنه اتش هم
به راحت گر زند خاکسترش بالانشین باشد
به حیرت رفته است از خویش اگر شمع ست اگر محفل
نشاط هر دو عالم یک نگاه واپسین باشد
غباری نیست از پست و بلند موج دریا را
حقیقت.بی نیاز ز اختلاف کفر و دین باشد
پی قتلم چه دامن برزند شوخی که در دستش
هجوم جوهر شمشیر چین استین باشد
ز چشم تر مال انتظار شوق پرسیدم
جگر خون گشت و گفت : احوال مشتاقان چنین باشد
فرو رو پر خاک ای سرگران نشئه خست
ز قارون نام هم کم نیست بر روی زمین باشد
محال است اینکه عجز از طینت ما رخت بربندد
سحر گر صد فلک بالد همان اه حزین باشد
ندارم نشئه دیگر به هر سرگشتگی بیدل
چوگردابم درین محفل خط ساغر همین باشد
بپرهیز از حسد تا فضل یزدانت قرین باشد
که مرحوم است ادم هرقدر شیطان لعین باشد
مگو در جوش خط افزونی حسن است خوبان را
زبان کفر هرجا شد دراز از نقص دین باشد
محبت محوکرد از دل غبار وهم اسبابم
به پیش شعله کی از چهره خاشاک چین باشد
نمایانم به رنگ سایه از جیب سیه روزی
چه باشد رنگ من یارب اگر ایینه ین باشد
به صد مژگان فشاندن گرد اشکی رفته ام از دل
من و نقدی که بیرون رانده صد استین باشد
به لوح حیرتم ثبت است رمز پرده امکان
مثال خوب و زشت ابینه را نقش نگین باشد
در ان مزرع که حسنت خرمن ارای عرق گردد
به پروین می رساند ریشه هر کس خوشه چین باشد
نسیم از خاک کویت گر غباری بر سرم ریزد
به کام ارزویم حاصل روی زمین باشد
ندارد دامن دشت جنون از گرد پروایی
دل عاشق چرا از طعنه مردم حزین باشد
دو روزی از هوس تاریکی دنیا گواراکن
چراغ خانه زنبور ذوق انگبین باشد
کف دست توانایی به سودنها نمی ارزد
مکن کاری که انجامش ندامت افرین باشد
ز سیر اف و رنگ این چمن دل جمع کن بیدل
که هر جا غنچه گردیدی گلت در استین باشد
وداع سرکشی کن گر دلت راحت کمین باشد
چو اتش داغ شد جمعیتش نقش نگین باشد
ز مرگ ما فلک را کی غبار حزن درگیرد
ز خواب می کشان مینا چرا اندوهگین باشد
نگاهی گر رسد تا نوک مژگان مفت شوخی ها
در این محنت سرا معراج پروازت همین باشد
لب دامن نگردید اشنای حرف اشک من
چو شمعم سلک گوهر وقف گوش استین باشد
گرفتاری به حدی دلنشین است اهل دولت را
که تا انگشتشان در حلقه انگشترین باشد
سراغ عافیت احرام مرگم می کند تلقین
مگر ان گوهر نایاب در زیر زمین باشد
به قدر زخم دل گل می کند شور جنون من
پر پرواز شهرت نام را نقش نگین باشد
چه امکانست سر از حلقه داغت براوردن
سپند بزم ما را ناله هم اتش نشین باشد
در این معبد، فنا را مایه توقیر طاعت کن
که چون خاکت دو عالم سجده وقف یک جبین باشد
گرت شمعی ست دامن زن وگر کشتی ست برق افکن
محبت جز فنای ما نمی خواهد یقین باشد
اشارت می کند بیدل خط طرف بناگوشش
که هرجا جلوه ی صبحی ست شامش در کمین باشد
جمعیت از ان دل که پریشان تو باشد
معموری ان شوق که ویران تو باشد
عمری ست دل خون شده بی تاب گدازی ست
یارب شود ایینه و حیران تو باشد
صد چرخ توان ریخت ز پرواز غبارم
ان روزکه در سایه دامان تو باشد
داغم که چرا پیکر من سایه نگردید
تا در قدم سرو خرامان تو باشد
عشاق بهار چمنستان خیالند
پوشیدگی ایینه عریان تو باشد
هر نقش قدم خمکده عالم نازیست
هرجا اثر لغزش مستان تو باشد
نظاره ز کونین به کونین نپرداخت
پیداست که حیران تو حیران تو باشد
مپسند که دل در تپش یأس بمیرد
قربان تو قربان تو قربان تو باشد
سر جوش تبسمکده ناز بهار است
چینی که شکن پرور دامان تو باشد
در دل تپشی می خلد از شبهه هستی
یارب که نفس جنبش مژگان تو باشد
بیدل سخنت نیست جز انشای تحیر
کو اینه تا صفحه دیوان تو باشد
ما راکه نفس اینه پرداخته باشد
تدبیر صفا حیرت بی ساخته باشد
فرداست که زیر سپر خاک نهانیم
گو تیغ تو هم به سپهر اخته باشد
تسلیم سرشتیم رعونت چه خیال است
مو تا به کجا گردنش افراخته باشد
با طینت ظالم چه کند ساز تجرد
ماری به هوس پوستی انداخته باشد
شور طلب از ما به فنا هم نتوان برد
خاکستر عاشق قفس فاخته باشد
بی بوی گلی نیست غبار نفس امروز
یاد که در اندیشه ما تاخته باشد
دلدار گذشت و خبر از دل نگرفتیم
این اینه ای نیست که نگداخته باشد
از شرم نثار تو به این هستی موهوم
رنگی که ندارم چقدر باخته باشد
بیدل به هوس دامنت ازکف نتوان داد
ای کاش کسی قدر تو نشناخته باشد
چشمی که بر ان جلوه نظر داشته باشد
یارب به چه جرات مژه برداشته باشد
هر دل که ز زخم تو اثر داشته باشد
صد صبح گل فیض به بر داشته باشد
عمری ست دکان نفس سوخته گرم است
ازاه من ایینه خبر داشته باشد
با پرتو خورشید کرم سهل حسابی ست
گر شبنم ما دامن تر داشته باشد
دل توشه کش وهم حباب ست درین بحر
امید که اهی به جگر داشته باشد
جا بر سر دوش است کسی راکه درین بزم
با ما چو سبو دست به سر داشته باشد
ازتیغ نگاهت دل ایینه دو نیم است
هرچند ز فولاد سپر داشته باشد
ما را به ادبگاه حضورت چه پیام است
قاصد مگر از خویش خبر داشته باشد
از وحشت ما بر دل کس نیست غباری
یک ذره تپیدن چقدر داشته باشد
ای بیخبر از عشق مجو ساز سلامت
جز سوختن اتش چه هنر داشته باشد
ناکام فسردیم چو خون در رگ یاقوت
رنگی ندمیدیم که پر داشته باشد
بیدل خلف سلسله عبرت امکان
جز مرگ چه از ارث پدر داشته باشد
محو طلبت گردی اگر داشته باشد
ان سوی جهان عرض سحر داشته باشد
دل ایه فتحی است ز قران محبت
زیر و زبر زخمی اگر داشته باشد
از شعله هم نسبتی لعل تو اب است
هر چند که یاقوت جگر داشته باشد
ما و من وحدت نگهان غیرتویی نیست
این رشته محالست دو سر داشته باشد
ان راکه زکیفیت چشمت نظری نیست
از بیخبریها چه خبر داشته باشد
چشم تر ما نیز همان مرکز حسن است
چون اینه گر پاس نظر داشته باشد
از طینت ظالم نتوان خواست مروت
شمشیر کجا اب گهر داشته باشد
امروز دم کر و فر خواجه بلند است
البته که این سگ دو سه خر داشته باشد
سوز دلم از گریه چرا محو نگردید
بر اتش اگر اب ظفر داشته باشد
سیلاب سرشکم همه گر یک مژه بالد
تا خانه خورشید خطر داشته باشد
افسانه هنگامه اوهام مپرسید
شامی که ندارم چه سحر داشته باشد
بیدل من و ان ناله از عجز رسایی
در نقش قدم گرد اثر داشته باشد
مشتاق تو گر نامه بری داشته باشد
چون اشک هم از خود سفری داشته باشد
از اتش حرمان کف خاکستر داغی ست
گر شام امیدم سحری داشته باشد
چون شمع بود سربه دم تیغ سپردن
گر نخل مرادم ثمری داشته باشد
ایینه مقابل نکنی با نفس من
اه است مبادا اثری داشته باشد
غیر از عرق شرم مقابل نپسندد
هستی اگر ایینه گری داشته باشد
عمری ست که ما گمشدگان گرم سراغیم
شایدکسی از ما خبری داشته باشد
ارایش چندین چمن اغوش بهار است
هر سینه که یک زخم دری داشته باشد
ای اهل خرد منکر اسرار مباشید
دیوانه ما هم هنری داشته باشد
ما محو خیالیم ز دیدار مپرسید
سامان نگه دیده وری داشته باشد
مفت طرب ما چمن ساده دلیها
گر حسن به ایینه سری داشته باشد
امید ز عاشق نکند قطع تعلق
گر اه ندارد جگری داشته باشد
بیدل دل افسرده به عالم نتوان یافت
هر سنگ که بینی شرری داشته باشد
هر کس به رهت چشم تری داشته باشد
در قطره محیط گهری داشته باشد
با ناله چرا این همه از پای دراید
گر کوه ز تمکین کمری داشته باشد
از فخر کند جزو تن خویش چو نرگس
نادیده اگر سیم و زری داشته باشد
چون برگ گل ایینه اغوش بهار است
چشمی که به پایت نظری داشته باشد
گر جیب دل از حسرت نامت نزند چاک
دانم که نگین هم جگری داشته باشد
اسودگی و هوش پرستی چه خیال است
این نشئه ز خود بیخبری داشته باشد
ما خود نرسیدیم ز هستی به مثالی
این اینه شاید دگری داشته باشد
جز برق در این مزرعه کس نیست که امروز
بر مشت خس ما نظری داشته باشد
افسانه تسلی نفس عبرت ما نیست
این پنبه مگر گوش کری داشته باشد
زین فیض که عام است لب مطرب ما را
خاکستر نی هم شکری داشته باشد
عالم همه گر یکدل بیمار براید
مشکل که ز من خسته تری داشته باشد
چشمی ست که باید به رخ هر دو جهان بست
گر رفتن از این خانه دری داشته باشد
بیدل چو نفس چاره ندارد ز تپیدن
ان کس که ز هستی اثری داشته باشد
از نامه ام ان شوخ مکدر شده باشد
مرزاست به حرف فقرا تر شده باشد
دی ناله گم کرده اثر منفعلم کرد
این رشته گلوگیر چه گوهر شده باشد
ارایش کوس و دهل از خواجه عجب نیست
خرسی به خروش امده و خر شده باشد
از طینت زنگی نبرد غازه سیاهی
سنگ محکی تا به کجا زر شده باشد
ازکسب صفا باطن این تیره دلی چند
چون سایه به مهتاب سیه تر شده باشد
زهد خجل از مجلس رندان به در امد
در خانه این مسخره دختر شده باشد
خفّت کش همچشمی اقبال حباب است
بیمغزی اگر صاحب افسر شده باشد
بر فطرت دون ناز بلندی نتوان چید
این ابله پا چقدر سر شده باشد
رسوایی فطرت مکش از هرزه نوایی
صحرا به ازان خانه که بی در شده باشد
زبن باغ هوس نامه به ان گل نتوان بزد
هرچندکه رنگ تو کبوتر شده باشد
تدبیر صنایع شود از مرگ حصارت
ایینه اگر سد سکندر شده باشد
منسوب دو چشم است نگاهی که تو داری
تا هرچه توان دید مکرر شده باشد
ما صافدلان پرتو خورشید وفاییم
دامن مکش از ما همه گر تر شده باشد
کوبند دل گمشده منظور نگاهی ست
ایینه ما عالم دیگر شده باشد
ما هیچ ندیدیم ازین هستی موهوم
بیدل به خیالت چه مصور شده باشد
انجاکه طلب محوتوکل شده باشد
پیداست چراغان هوس گل شده باشد
این جاه و حشم مایه اقبال طرب نیست
دردسر گل گشته تجمل شده باشد
گر نخل هوس ِ سرکش انداز ترقی ست
در ریشه توفیق تنزل شده باشد
مغرور مشو خواجه به سامان کثافت
برپشت خزن مو چقدر جل شده باشد
اسان شمر از ورطه تشویش گذشتن
گر زیر قدم ابله ای پل شده باشد
ساز طرب محفل ما ناله کوه است
اینجا چه صداهاکه نه قلقل شده باشد
خلقی به عدم دود دل و داغ جگر برد
خاک همه صرف گل و سنبل شده باشد
از قطره ما دعوی دریا چه خیال است
این جزو که گم گشت مگر کل شده باشد
دل نشئه شوقی ست چمن ساز طبایع
انگور به هر خُم که رسد، مُل شده باشد
ما و من اظهار پرافشانی اخفاست
بوی گل ما ناله بلبل شده باشد
هر دم قدح گردش ان چشم به رنگی ست
ترسم نگه یار تغافل شده باشد
بیدل دل اگر خورد قفا از سر زلفش
شادم که اسیر خم کاکل شده باشد
تغافل چه خجلت به خود چیده باشد
که ان نازنین سوی ما دیده باشد
حنابی ست رنگ بهار سرشکم
بدانم به پای که غلتیده باشد
طرب مفت دل گرهمه صبح شبنم
زگل کردن گریه خندیده باشد
به اظهار هستی مشو داغ خجلت
همان به که این عیب پوشیده باشد
ندانم دل از درس موهوم هستی
چه فهمیده باشدکه فهمیده باشد
چو موج گهر به که از شرم دریا
نگاه تو در دیده پیچیده باشد
بجوشد دل گرم با جسم خاکی
اگر باده با شیشه جوشیده باشد
من و یأس مطلب، دل و اه حسرت
دعا گو اثر می پرستیده باشد
نفس ساز ی اهنگ جمعیتت کو
سحر گرد اجزای پاشیده باشد
درین دشت وحشت من ان گردبادم
که سر تا قدم دامن چیده باشد
حیاپرور استان نیازت
دلی داشتم اب گردیده باشد
گر بیدل ما دهد عرض هستی
به خواب عدم حیرتی دیده باشد
خلوتسرای تحقیق کاشانه که باشد
در بسته ششجهت باز این خانه که باشد
گردون دربن بیابان عمری ست بی سروباست
این گردباد یارب دیوانه که باشد
بنیاد خلق امروز گرد خرابه دیدی
تا مسکن تو فردا وبرانه که باشد
برالفت نفسها بزم هوس مچینید
سیلاب یک دو دم بیش همخانه که باشد
ای دور از اشنایی تاکی غم جدایی
انکس که هرچه هست اوست بیگانه که باشد
بالطبع موشکافان اشفتگی پرستند
با زلف کار دارد دل شانه که باشد
دل در غم حوادث بی نوحه نیست یکدم
درد شکست ازین بیش با دانه که باشد
خلقی به دور گردون مخمور و مست وهم است
این خالی پر از هیچ پیمانه که باشد
رنگم به این پر و بال کز خود رمیدنش نیست
گرد تو گر نگردد پروانه که باشد
بیدل صریرکلکت گر نیست سحرپرداز
صور قیامت اهنگ افسانه که باشد
نیام تیغ عالمگیر مستی موج می باشد
خدنگ دلنشین نغمه را قندیل نی باشد
به دل غیر از خیال جلوه ات نقشی نمی یابم
به جز حیرت کسی در خانه ایینه کی باشد
ز باغ عافیت رنگ امیدی نیست عاشق را
محبت غیر خون گشتن نمی دانم چه شی باشد
ز الفت چشم نگشایی به رنگ و بوی این گلشن
که می ترسم نگاه عبرت الودی ز پی باشد
گذشتن برنتابد از سر این خاکدان همت
که ننگ پاست طی کردن بساطی را که طی باشد
به بادی هم نمی سنجم نوای عیش امکان را
به گوشم تا شکست استخوان اواز نی باشد
ندارد از حوادث توسن فرصت عنان داری
نواهای شکست خویش بر امواج هی باشد
توان از یک تغافل صد دهان هرزه گو بستن
چه لازم رغبت طبعت به طشت پر ز قی باشد
جنون جوش است امشب مجلس کیفیت مستان
مبادا چشم مستی در قفای جام می باشد
ز شور عجز، ما گردنکشان را لرزه می گیرد
هجوم خاروخس بر روی اتش فصل دی باشد
قفس فرسوده این تنگنایم ای هوس خون شو
که می داند زمان رخصت پرواز کی باشد
نیابی جز امل شیرازه سختی کشان بیدل
مدار ستخوان در بندبند خلق پی باشد
در این خرابه نه دشمن نه دوست می باشد
به هرچه وارسی انجاکه اوست می باشد
به رنج شبهه مفرسا که حرف مکتب عشق
در ان جریده که بی پشت و رو ست می باشد
غم جدایی اسباب می خورد همه کس
همیشه نان تعلق دو پوست می باشد
تلاش فطرت دون غیر خودنمایی نیست
دماغ ابله اماس دوست می باشد
ز بس که نسخه تحقیق ما پریشان است
نظر به کاشغر و دل به خوست می باشد
غبار معبد تقوا به باده ده کانجا
کمال صدق و صفا تا وضوست می باشد
تو لفظ، مغتنم انگار، فکر معنی چیست
که مغزها همه محتاج پوست می باشد
جبین ز سجده ندزدی که سربلندی شرم
به عالمی که زمین روبروست می باشد
ز تازه رویی اخلاق نگذری بیدل
بهار تا اثر رنگ و بوست می باشد
نگه در شبهه تحقیق من معذور می باشد
سراب ایینه ام ایینه من دور می باشد
من و ساز دکان خودفروشی ها، چه حرف است این
جنون این فضولی در سرمنصور می باشد
عذابی نیست گر از خانه پردازی برون ایی
جهانی از غم طاق و سرا درگور می باشد
چه دارد اگهی غیر از قدح پیمایی حاجت
به قدر چشم واکردن نگه مخمور می باشد
معاش جاه بی عاجزکشی صورت نمی بندد
برات رزق شاهان بر دهان مور می باشد
علاج خارخار حرص ممکن نیست جز مردن
کفن این زخمها را مرهم کافور می باشد
حذر از گوشه چشمی کزین یاران طمع داری
نگاه اینجا چراغ خانه زنبور می باشد
سراغ یک نگاه اشنا از کس نمی یابم
جهان چون نرگسستان بی تو شهر کور می باشد
در ان وادی که من دارم جنون شعله پروازی
اگر عنقاست محتاج پر عصفور می باشد
ترنگی نیست کز شوقت نپیچد در دماغ من
سر عشاق چینی خانه فغفور می باشد
ندارد ساز این کهسار جز خاموشی اهنگی
ز موسی پرس اوازی که شمع طور می باشد
خرابات یقین فرقی ندارد ظرف و مظروفش
می و مینا همان یک دانه انگور می باشد
عبارت چیست غیر از اقتضای شوخی معنی
پری تا نیست پیدا شیشه هم مستور می باشد
سیاهی ریخت بر ایینه ادراک ما بیدل
چراغ محفل تحقیق را این نور می باشد
لب بی صرفه نوا جهل سبق می باشد
خامه شایان عرق در خور شق می باشد
با ادب باش که در انجمن یکتایی
دعوی باطلت اندیشه حق می باشد
بلبلان قصه مخوانید که در مکتب عشق
دفترگل پر پروانه ورق می باشد
هرکجا غیرت حسن انجمن ارای حیاست
خجلت از اینه داران عرق می باشد
در قناعت اگر ابرام نجوشد چو حباب
سکته وضع رضا سد رمق می باشد
جوع و شهوت همه جا پرده در دلکوبی ست
نغمه دهر ز قانون نهق می باشد
خون ما مغتنم گرد سر تمکین گیر
چترکوه از پر طاووس شفق می باشد
سنگ هم درکف اطفال ندارد ارام
دور مجنون چقدر سست نسق می باشد
ورق جود کریمان جهان برگردید
نان محتاج کنون پشت طبق می باشد
بید ل از خلق جهان عشوه خوبی نخوری
غازه چهره این قوم به حق می باشد
نقش نیرنگ جهان جوهر رم می باشد
صفحه اینه تمثال رقم می باشد
یاس انگشت نما را ندهی شهرت جاه
موی ماتم زده بر فرق علم می باشد
ربط احباب در این بزم ندامت خیزست
دستها درخور افسوس به هم می باشد
نتوان شد سبب چاک گریبان کسی
پشت ناخن خم از اندوه قلم می باشد
هرکجا حکم قضا ممتحن تدبیر است
سپر بیخردان تیغ دو دم می باشد
رمز تنزیه حرم فکر برهمن نشکافت
صمد است انکه هیولای صنم می باشد
به خیال دهنت گر نرسم معذورم
مدعا اندکی ان سوی عدم می باشد
طاقت خلق به جز عذر طلب پیش نبرد
پا در این مرحله بی ابله کم می باشد
هستی منفعلم بی عرق جبهه نخواست
بر سرم خاک زمینی است که نم می باشد
کف افسوس سراغی است زکیفیت عمر
فرصت رفته به این نقش قدم می باشد
هرچه اید به نظر زان سرکو سجده کنید
سنگ و دیوار در کعبه صنم می باشد
رگ گردن به حیا راست نیاید بیدل
تا ته پاست نظر بر مژه خم می باشد
پیر خمیازه کش وضع جوان می باشد
حسرت تیر در اغوش کمان می باشد
نوبهار چمن عمر همین خاموشی ست
گفتگو صرصر تمهید خزان می باشد
غفلت از منتظر وصل خیالی است محال
چشم اگر بسته شود دل نگران می باشد
رهبر عالم بالاست خیال قد یار
خضر این بادیه چون سرو جوان می باشد
قطع زنجیر ز مجنون تو نتوان کردن
موج جزو بدن اب روان می باشد
چه خیالی ست نوایی ز تمنا نکشیم
که نفس رشته قانون فغان می باشد
سخت دور است ازین دامگه ازادی ما
مژه از بیخبری بال فشان می باشد
خاطر نازک ما ایمن از افات نشد
سنگ درکارگه شیشه گران می باشد
سر تسلیم سبک مایه به بی قدریهاست
جنس ما را به کف دست دکان می باشد
بلبل طفل مزاجم به کجا دل بندم
گل این باغ ز رنگین قفسان می باشد
کج ادایانه به ارباب مطالب سرکن
راستی بر دل ین قوم سنان می باشد
چشم تا واکنی از خویش برون تاخته ایم
صورت ایینه دامن به میان می باشد
صاف مشرب دو زبانی نپسندد بیدل
هرچه در دل، به لب اب همان می باشد
راحت دل ز نفس بال فشان می باشد
اب این اینه چون باد روان می باشد
شعله ها رنگ به خاکستر ما باخته است
شور پرواز درن سرمه نهان می باشد
سادگی جنس چو ایینه دکانی داریم
زینت ما به متاع دگران می باشد
به زبان راز دل خویش سپردیم چو شمع
موج این گوهر خون گشته زبان می باشد
حایلی نیست به جولانگه معنی هشدار
خواب پا در ره ما سنگ نشان می باشد
بی گهر نشئه تمکین صدف ممکن نیست
تا نم اب بگو شست گران می باشد
کینه خصم بداندیش ملایم گفتار
نیش خاری است که در اب نهان می باشد
ایمن از فتنه نگردی به مدارای حسود
اب تیغ افت قعرش به کران می باشد
تیره بختی نفسی از طلبم غافل نیست
سایه دایم ز پی شخص روان می باشد
ذوق خود بینی ما تا نشود محو فنا
نتوان یافت که ایینه چسان می باشد
شرر از سنگ دهد عرضه شوخی بیدل
تیغ کین را سخن سخت فسان می باشد
دماغ وحشت اهنگان خیال اور نمی باشد
سر ما طایران رنگ زبر پر نمی باشد
خیال ثابت و سیار تا کی خواند افسونت
سلامت نقشبند طاق این منظر نمی باشد
خیالش در دل است اما چه حاصل غیر نومیدی
پری در شیشه جز در عالم دیگر نمی باشد
به سامان جهان پوچ تسکین چیده ایم اما
به این صندل که ما داریم دردسر نمی باشد
حواس اواره افتاده است از خلوتسرای دل
وگرنه حلقه صحبت برون در نمی باشد
بلد از عجز طاقت گیر و هر راهی که خواهی رو
خط پیشانی تسلیم بی مسطر نمی باشد
زترک مطلب نایاب صید بی نیازی کن
دل جمعی که می خواهی درین کشور نمی باشد
کدورت گر همه باد است بر دل بار می چیند
نفس در خانه ایینه بی لنگر نمی باشد
سواد هر دو عالم شسته است اشکی که من دارم
رواج سرمه در اقلیم چشم تر نمی باشد
مروت سخت مخمور است در خمخانه مطلب
جبین هیچکس اینجا عرق ساغر نمی باشد
جنون فطرتی در رقص دارد نبض امکان را
همه گر پا به گردش اوری بی سر نمی باشد
تأمل بی کمالی نیست در ساز نفس بیدل
اگر شد رشته ات لاغر گره لاغر نمی باشد
بنای رنگ فطرت بر مزاج دون نمی باشد
زمین خانه خورشید جز گردون نمی باشد
شکست کار دنیا نیست تشویش دماغ من
خیال موی چینی در سر مجنون نمی باشد
کمند همتم گیرایی دارد که چون گردون
سر من نیز از فتراک من بیرون نمی باشد
به دامان قیامت پاک نتوان کرد مژگانم
نم چشمی که من دارم به صد جیحون نمی باشد
که دارد طاقت سنگ ترازوی عدم بود
کمم چندانکه از من هیچکس افزون نمی باشد
دم تقریر اگر گاهی نفس دزدم مکن عیبم
به طور اهل معنی سکته ناموزون نمی باشد
سواد راست بینی کردنست ای بیخبر روشن
خط ترسا هم اینجا انقدر واژون نمی باشد
به سامان لباس از سعی رسوایی تبرا کن
عبارت جز گریبان چاکی مضمون نمی باشد
حذر کن از شکفتن تا نبازی رنگ جمعیت
جراحتها جز اغوش وداع خون نمی باشد
درین عبرت فضا تا کی بساط کر و فرچیدن
زمانی بیش گرد سیل در هامون نمی باشد
زر و مال انقدر خوشترکه خاکش کم خوردبیدل
تلاش گنج جز سرمنزل قارون نمی باشد
بی زنگ درین محفل ایینه نمی باشد
ان دل که تهی باشد ازکینه نمی باشد
هر جلوه که در پیش است گردش به قفا دریاب
فردایی این عالم بی دینه نمی باشد
مجنون به که دل بندد، حسرت به چه پیوندد
در کسوت عریانی این پینه نمی باشد
حیف است کشد فرصت دردسر مخموری
در هفته میخواران ادینه نمی باشد
یک ریش به صد کوثر ارزان نکنی زاهد
در چارسوی جنت پشمینه نمی باشد
یاران مژه بردارید مفت است فلک تازی
این منظر حیرت را یک زینه نمی باشد
درکارگه تجدید یکدست چمن سازیست
تقویم بهار اینجا پارینه نمی باشد
هر گوهر ازین دریا دارد صدف دیگر
دل درکف دلدار است در سینه نمی باشد
گر اهل سخن بیدل سامان غنا خواهند
چون نسخه اشعارت گنجینه نمی باشد
دل خاک سر کوی وفا شد چه بجا شد
سر در ره تیغ تو فدا شد چه بجا شد
اشکم که دلی داشت گره بر سر مژگان
درکوی تو از دیده جدا شد چه بجا شد
ما را به بساطی که توچون فتنه نشستی
برخاستن ازخویش عصا شد چه بجا شد
چون سایه به خاک قدمت جبهه ما را
یک سجده به صد شکر ادا شد چه بجا شد
این دیده که حسرتکده شوق تماشاست
ای خوش نگهان جای شما شد چه بجا شد
از حسرت دیدار تو اشک هوس الود
امشب نگه چشم حیا شد چه بجا شد
چشمت به غلط سوی دل انداخت نگاهی 
تیری که ازان شست خطا شد چه بجا شد
بر صفحه روی تو زکلک ید تقدیر
خط سیه انگشت نما شد چه بجا شد
در بزم تو اخر نگه شعله عنانم
چون شمع زاشک ابله پا شد چه بجاشد
لخت جگری بر سر هر اشک فشاندیم
حق نمک گریه ادا شد چه بجا شد
گردی که به امید تو دادیم به بادش
ارایش صد دست دعا شد چه بجا شد
چون سایه سر راه دو رنگی نگرفتیم
روز سیه ما شب ما شد چه بجا شد
زین یکدو نفس عمر میان من و دلدار
گیرم که اداهای بجا شد چه بجا شد
بیدل هوس نشئه اوارگیی داشت
چون اشگ کنون بی سر وپا شد چه بجا شد
دلدار مقیم دل ما شد چه بجا شد
جایش به همین اینه واشد چه بجا شد
اسرار دهانش به جنون زد ز تبسم
ان پیرهن وهم قبا شد چه بجا شد
گرد نفسی چند که در سینه شکستیم
تعمیر دل یأس بنا شد چه بجا شد
ان ناله که صد صور قیامت به نفس داشت
پیش نگهت سرمه نوا شد چه بجا شد
چون سرو علم کرد مرا بی بری من
دست تهی انگشت نما شد چه بجا شد
احسان و کرم گرچه ندارد غم تمییز
ان لطف که در کار گدا شد چه بجا شد
دل قطره ی اشکی شد و غلتید به پایت
این خون شده همچشم حنا شد چه بجا شد
از کسب صفا شد به دلم کشف معانی
ایینه ام اندیشه نما شد چه بجا شد
زلفش که به خورشید فشاندی سر دامان
ازسرکشی خویش دوتا شد چه بجا شد
با روی توگل لاف طراوت زد ازانرو
پامال ره باد صبا شد چه بجا شد
در ساده دلی عرض تمنای تو دادیم
بی مطلبی اندبشه نما شد چه بجا شد
عمری به هوا شبنم ما هرزه دوی کرد
اخر ز حیا ابله پا شد چه بجا شد
ان چشم که بستیم ز نظاره ی امکان
امروز به دیدار تو واشد چه بجا شد
دل می تپد امروز به امید وصالت
در خانه ایینه هوا شد چه بجا شد
در گرد سحر جوهر پرواز هوا بود
بیدل نفس ایینه ما شد چه بجا شد
جگری ابله زد تخم غمی پیدا شد
دلی اشفت غبار المی پیدا شد
صفحه ساده هستی خط نیرنگ نداشت
خیرگی کرد نظرها رقمی پیدا شد
نغمه پرده دل مختلف اهنگ نبود
ناله دزدید نفس زیر و بمی پیدا شد
باز اهم پی تاراج تسلی برخاست
صف بیتابی دل را علمی پیدا شد
بسکه دارم عرق از خجلت پرواز چو ابر
گر غبارم به هوا رفت نمی پیدا شد
عدمم داد ز جولانگه دلدار سراغ
خاک ره گشتم و نقش قدمی پیدا شد
رشک ان برهنم سوخت که در فکر وصال
گم شد ازخویش و ز جیب صنمی پیدا شد
فرصت عیش جهان حیرت چشم اهوست
مژه برهم زدنی کرد رمی پیدا شد
قد پیری ثمر عاقبت اندیشی ماست
زندگی زیر قدم دید خمی پیدا شد
بسکه درگلشن ما رنگ هوا سوخته است
بی نفس بود اگر صبحدمی پیدا شد
هستی صرف همان غفلت اگاهی بود
خبر از خویش گرفتم عدمی پیدا شد
خواب پا برد زما زحمت جولان بیدل
مشق بیکاری ما را قلمی پیدا شد
صیاد بی نشانی پرواز رنگ ما شد
ان پر که داشت عنقا صرف خدنگ ما شد
روزی که اعتبارات سنجید نقد ذرات
رنگ پریده هرجا گل کرد سنگ ما شد
کم پایی طلب ماند ناقص خرام تحقیق
راه جهاد مسدود از کفش تنگ ما شد
در فکر دل فتادیم، راحت ز دست دادیم
صافی کدورت انگیخت ایینه زنگ ما شد
حیران ناتوانی ماندیم و عمر بگذشت
رنگ شکسته ما قید فرنگ ما شد
در وادی املها کوشش نداشت تقصیر
کمفرصتی قدم زد تا عذر لنگ ما شد
رنگ بهار هستی تکلیف صد جنون داشت
هر سبزه ای که گل کرد زین باغ بنگ ما شد
اندوه بیدماغی درهم شکست ما را
مینا تهی شد از می چندانکه سنگ ما شد
دل برده بود ما را ان سوی نیستی ها
افسانه قیامت چندی درنگ ما شد
گر فهم راز کردیم یا چشم باز کردیم
بر هر چه ناز کردیم سامان ننگ ما شد
چون شمع سیر این بزم با ما نساخت بیدل
مژگان گشودن اخر کام نهنگ ما شد
بازم از شرم سجود امشب عرق بیتاب شد
لاستان او به یاد امد جبیبم اب شد
تا قیامت بر نمی ایم ز شرم ناکسی
داشتم گرد سرش گردیدنی گرداب شد
عجز بردیم و قبول بار رحمت بافتیم
انچه اینجا کاسد ما بود انجا باب شد
حرص پهلوها تهی کرد ازحضور بوریا
در خیال خوب مخمل عالمی بیخواب شد
انقدرها نیست این پست و بلند اعتبار
صنع تصحیفی است گر بواب ما نواب شد
تا قوا سستی ندارد این تعلقها بجاست
با گسستن بست پیمان رشته چون بیتاب شد
گر گذشتن شد بقین بگذر ز تدبیر جسد
فکرکشتی چیست هرگاه ابها پایاب شد
دانه مهری بود بر طومار وهم شاخ و برک
دل ز جمعیت گذشت و عالم اسباب شد
زندگی گر عبرت اهنگ همین شور و شر است
چون نفس نتوان به ساز ما و من مضراب شد
خاک گردیدبم اما رمز دل نشکافتیم
در پی این دانه چندین اسیا بی اب شد
جستجوی رفتگان سر بر هوا کردیم حیف
پیش ما بود انچه ما را در نظر ناباب شد
قامتت خم گشت بیدل ناگزیر سجده باش
ناتوانی هر کجا بی پرده شد محراب شد
ای شمع تک وتاز نفس گرد سفر شد
اکنون به چه امید توان سوخت سحر شد
در نسخه بیحاصل هستی چه توان خواند
زان خط که غبار نفسش زبر و زبر شد
مردم همه در شکوه بیکاری خویشند
سرخاری این طایفه هنگامه گر شد
در خامه تقدیر نگونی عرقی داشت
کاخر خط پیشانی ما اینهمه تر شد
تمثال به ان جلوه نمودیم مقابل
ای بیخردان اینه داری چه هنر شد
افسانه خاموشی من کیست که نشنید
گم شد جرس از قافله چندانکه خبرشد
یاران نرسیدند به داد سخن من
نظمم چه فسون خواند که گوش همه کر شد
چون سبحه درین سلسله بیگانگیی نیست
سرها همه پا بود که پاها همه سر شد
گستاخی ام از محفل اداب بر اورد
گردیدن من گرد سرش حلقه در شد
فریاد که از دل به حضوری نرسیدم
شب بودکه در خانه ایینه سحر شد
در قسلزم تقدیرکه تسلیم کنار است
کشتی و کدو، صورت امواج خطر شد
چون ما نو ان کس که به تسلیم جبین سود
هرچند که تیغش به سر افتاد سپر شد
تا یک مژه خوابم برد ازخویش چو اخگر
خاکستر دل جوش زد و بالش پر شد
فکر چمن ارایی فردوس که دارد
سر در قدمت محو گریبان دگر شد
بیدل نشوی غافل از اقبال گریبان
هر قطره که در فکر خود افتاد گهر شد
اینقدر نمی دانم صیدم از چه لاغر شد
کزتصور خونم اب تیغ اوتر شد
حرف شعله خویش را، با محیط سر کردم
فلس ماهیان یکسر دیده سمندر شد
کاف و نون لبی وا کر د، حسن وعشق شورانگیخت
احوالی ضرور افتاد قند ما مکرر شد
در جهان نومیدی محو بود افتها
اررو فضولی کرد جستجو ستمگر شد
گردش فلک دیدی، ای جنون تأمل چیست
دور، دور بیباکی ست شیشه وقف ساغر شد
هرچه با جنون پیوست زکمین افت رست
پاسبان خود گردید خانه ای که بی در شد
خواب گل در این گلشن تهمت خیالی بود
رنگ پهلویی گرداند تا امید بستر شد
راحت ارزوییها داغ کرد محفل را
رنگ ها چو شمع اینجا صرف بالش پر شد
کسب عزت دنیا سخت عبرت الودست
خاک گشت سر در جیب قطره ای که گوهر شد
اه بر در دونان اخر التجا بردیم
تشنه کام می مردیم ابرو میسر شد
بیلد ل این تغافلها جرم خست کس نیست
احتیاج ها شورید گوش دوستان کر شد
مژده ای ذوق وصال ایینه بی زنگار شد
اب گردید انتظار و عالم دیدار شد
خلق اخر در طلب واماندگی اظهار شد
بر ره خوابیده پا زد ابله بیدار شد
سایه وار از سجده طی کردم بساط اعتبار
کوه و دشت از سودن پیشانی ام هموار شد
غیر بیمغزی حصول اعتبار پوچ چیست
غنچه سر بر باد داد و صاحب دستار شد
حسن در خورد تغافل داشت سامان غرور
بسکه چین اندوخت ابرو تیغ جوهردار شد
عالمی را الفت رنگ از تنزه بازداشت
دستها اینجا به افسون حنا بیکار شد
در غبار وهم و ظن جمعیت دل باختم
خانه از سامان اسباب هوس بازار شد
از وجود اگه شدیم اما به ایمای عدم
چشمکی زد نقش پا تا چشم ما بیدار شد
رنج هستی اینقدر از الفت دل می کشم
ناله را در نی گره پیش امد و زنار شد
ننگ خست توأم بی دستگاهی بوده است
رفت تا ناخن گشاد پنجه ام دشوار شد
خجلت غفلت قوی تر کرد بر ما رفع وهم
سایه تا برخاست از پیش نظر دیوار شد
محو او باید شدن تا وارهیم از ننگ طبع
خار از همرنگی اتش گل بی خار شد
بیدل افسون هوس ما را ز ما بیگانه کرد
بسکه مرکز بر خیال پوچ زد پرگار شد
نقطه دل گرد خودگشت و خط پرگار شد
گردش این سبحه تا هموار شد زنار شد
ساز استعداد این محفل تحیر نغمه بود
قلقل مینا به طبع زاهد استغفار شد
صفحه ای در یاد ان برق نگاه اتش زدم
شوخی یک نرگسستان چشمکم بیدار شد
زان لب خندان به خاکم ارزوها خفته است
چون سحر خواهد غبار من تبسم زار شد
ناله گل ناکرده نگذشتم ز عبرتگاه دل
تنگی این کوچه ام چون نی خرام افشار شد
جز غرور ما و من این دشت پالغزی نداشت
تا نفس در لب شکستم راه دل هموار شد
حسرت پرواز رنگ دستگاه ناله ریخت
بال و پر تا فالی از خمیازه زد منقار شد
شور دلهای گرفتار از اثر نومید نیست
در خم ان زلف خواهد شانه موسیقار شد
ارزو در دل شکستم خواب راحت موج زد
موی این چینی به فرقم سایه دیوار شد
از نفس جمعیت کنج عدم بر هم زدم
جرأتی لغزید در دل خواب پارفتار شد
مشت خاکم تا کجاها چید خشت اعتبار
کز بلندی جانب پا دیدنم دشوار شد
خاطرم از کلفت افسانه هستی گرفت
چشم می پوشم کنون گرد نفس بسیار شد
جام در خون زن چو گل بیدل دگر ابرام چیست
در بساط رنگ نتوان بیش از این مختار شد
شب که از شور شکست دل اثر پرزور شد
همچو چینی تار مویی کاسه طنبور شد
برق افت گر چنین دارد کمین اعتبار
خرمن ما عاقبت خواهد نگاه مور شد
عیش صد دانا ز یک نادان منغص می شود
ربط مصرع بر هم است انجا که حرفی کور شد
نفس را ترک هوا روح مقدس می کند
شعله ای کز دود فارغ گشت عین نور شد
گر نمکدانت چنین در دیده ها دارد اثر
اب در ایینه همچون اشک خواهد شور شد
دل شکست اماکسی بر ناله ما پی نبرد
موی چینی جوهر ایینه فغفور شد
کاش چون نقش قدم با عاجزی می ساختم
بسکه سعی ما رسایی کرد منزل دورشد
ساغر عشق مجازم نشئه تحقیق داد
مشت خونم جون مجنون می زد ومنصورشد
چون سحر کم نیست گر عرض غباری داده ایم
بیش ازین نتوان به سامان نفس مغرور شد
عمرها شد بیدل احرام خموشی بسته ام
اخراین ضبط نفس خواهد خروش صور شد
هرکجا عشاق را درد طلب منظور شد
رفتن رنگ دو عالم خون یک ناسور شد
رنگ منت برنمی دارد دل اهل صفا
صبح، زخم خویش را خود مرهم کافور شد
بسکه دیدم الفت افاق لبریز گزند
دیده احباب بر من خانه زنبور شد
بیقرارانت دماغ حسرتی می سوختند
یک شرر ازپرده بیرون زد چراغ طور شد
دل چه سامان کز شکست ارزو بر هم نچید
بس که مو اورد این چینی سر فغفور شد
بود بی تعمیریی صرف بنای کاینات
دل خرابی کرد کاین ویرانه ها معمور شد
ترک انصاف از رسوم انتظام یمن نیست
بسکه چشم از معنی ام پوشید حاسد، کور شد
گاه توفان غضب از چین ابرو باک نیست
از شکست پل نترسد سیل چون پر زور شد
زبن همه حسرت که مردم در خمارن مرده اند
جمع شد خمیازه ای چند و دهان گور شد
ابله بی سعی پامردی نمی اید به دست
ربشه تاک از دویدن صاحب انگور شد
محنت پیری ست بیدل حاصل عیش شباب
هرکه شب می خورد خواهد صبحدم مخمور شد
فکر نازک عالمی را سرمه تقریر شد
موی چینی بر صداها جاده شبگیر شد
موجها تا قطره زین دریا به بیباکی گذشت
گوهر ما را ز خودداری گذشتن دیر شد
اب می گشتیم کاش از ننگ بیدردی چو کوه
کز دل سنگین عرقها بر رخ ما قیر شد
در جناب کبریا جز نیستی مقبول نیست
خدمت اندیشیدن ما موجد تقصیر شد
صید ما دیوانگان تألیف چندین دام داشت
حلقه ها عمری به هم جوشید تا زنجیر شد
نور دل جوشاند عشق از پرده بخت سیاه
صبح ما زین شام در پستان زنگی شیر شد
ادمی چندان به مهمانخانه گردون نماند
این ستمکش یک دو دم غم خورد اخر سیر شد
در عدم از ما و من پر بیخبر می زبستیم
خواب ما را زندگی هنگامه تعبیر شد
کوهها از شرم خاموشی به پستی ساختند
سرمه گردیدن به یاد امد بم ما زیر شد
طبع ما را عجز، نقاش هزار اندیشه کرد
ناتوانی مو دمید و کلک این تصویر شد
زین همه اسباب بیرون تا کجا اید کسی
چین دامان بلندم خار دامنگیر شد
قدر زانو اندکی زین بیش بایستی شناخت
بر در دل حلقه زد اکنون که بیدل پیر شد
تا دل دیوانه واماند از تپیدن داغ شد
اضطراب این سپند از ارمیدن داغ شد
هیچکس چون نقش پا از خاک راهم برنداشت
این گل محرومی از درد نچیدن داغ شد
می دهد سعی طلب عرض سراغ منزلم
نادویدنها ز درد نارسیدن داغ شد
غافلم از حسنش اما اینقدر دانم که دوش
برق حیرت جلوه ای دیدم که دیدن داغ شد
برق بردل ریخت اخر حسرت نشو و نما
چون شرر این دانه از شوق دمیدن داغ شد
از جنون پیمایی طاووس بیتابم مپرس
پر زدم چندان که در بالم پریدن داغ شد
محو دیدارکه ام کز دورباش جلوه اش
برمژه هرقطره اشکم تا چکیدن داغ شد
عاقبت گردنکشان را طو ق گردن نقش پاست
شعله هم اینجا به جرم سر کشیدن داغ شد
اب درایینه اخر فال حیرت می زند
انقدر از پا نشستم کارمیدن داغ شد
غیر عبرت شمع من زین انجمن حاصل نکرد
انچه در دیدن گلش بود از ندیدن داغ شد
ناله ای کردم به گلشن بیدل از شوق گلی
لاله ها را پنبه گوش از شنیدن داغ شد
اگاهی دل انجمن اختلاف شد
عکسش فروگرفت چو ایینه صاف شد
کام و زبان به سرمه اش از خاک پرکند
گویاییی که تشنه لاف وگزاف شد
بر چینی ات مناز که خاقان به ان غرور
چندی به سر نیامده مویینه باف شد
میل غذاست مرکز بنیاد زندگی
پیچید معده بر هوس جوع و ناف شد
مستغنی ام ز دیر و حرم کرد بیخودی
برگرد خویش گردش رنگم طواف شد
اخر به ناله دعوی طاقت نرفت پیش
لب بستنم به عجز دوام اعتراف شد
پیری گره ز رشته جان سختی ام گشود
قد خمیده تیشیه خاراشکاف شد
مردان به شرم جوهر غیرت نهفته اند
تیغ از حجاب زنگ مقیم غلاف شد
فهمیده نه قدم که کمالات راستی
ننگ هزار جاده ز یک انحراف شد
با خامشی بساز که خواهد گشاد لب
میدان هم کشیدن اهل مصاف شد
بیدل به چارسوی برودت رواج دهر
گردکساد، جنس وفا را لحاف شد
به کدام فرصت ازین چمن هوس از فضولی اثر کشد
شبیخون به عمر خضر زنم که نفس شراب سحر کشد
نشد ان که از دل گرم کس به تسلیی کشدم هوس
بتپم دراینه چون نفس که زجوهرم ته پر می کشد
نگرفت گرد نُه اسمان سر راه هرزه خرامی ام
مگرم تأمل نقش پا مژه ای به پیش نظر کشد
دل ارمیده به خون مکش زتلاش منصب و عزتی
که فلک به رشته گوهرت بکشد زحلقت اگرکشد
ز لب فصیح وفا بیان به حدیث کین ندهی زبان
ستم است حنظل اگر کشی به ترازوبی که شکر کشد
نپسندی ای فلک انقدر خلل طبیعت وحشتم
که چو موجم ابله های پا غم انفعال گهرکشد
زکمال طینت منفعل به چه رنگ عرض اثر دهم
مگر از حیا عرقی کنم که مرا ز پرده به در کشد
به حدیقه ای که شهید او کشد انتظار مراد دل
چو سحر نفس دمد از کفن که شکوفه ای به ثمر کشد
به سجود درگهش ای عرق تو ز بی نمی منما تری
که مباد سعی جبین من به فشار دامن تر کشد
نظری چو دانه دربن چمن به خیال ریشه شکسته ام
بنشینم انهمه در رهت که قدم ز ابله سرکشد
سروبرگ همت میکشی ز دماغ بیدل ما طلب
که چو شمع ازهمه عضو خود قدح افریند و درکشد
جبهه حرص اگر چنین گرد ره هوس کشد
اینه در مقابلم گر بکشی نفس کشد
هرزه در است گفتگو ورنه تأمل نفس
پیش برد ز کاروان هر قدمی که پس کشد
سنگ ترازوی وقار میل شکست کس نکرد
ننگ عدالت است اگرکوه کم عدس کشد
اتش سنگ طینتیم شعله شمع فطرتیم
حیف که ناز سرکشی گردن ما به خس کشد
عهد وفاق بسته ایم با اثر شکست دل
محمل یاس ما بس است ناله این جرس کشد
تا کی از استخوان پوچ زحمت بی حلاوتی
کاش مصور هوس جای هما مگس کشد
رستن ازین طلسم و هم پر زدن خیال کیست
جیب فلک درد سحر تا نفس از قفس کشد
عیب و هنر شعور تست ورنه درین ادب سرا
بیخبری چه ممکن است اینه پیش کس کشد
بیدل ازین ستمکده راحت کس گمان مبر
دیده ز خس نمی کشد انچه دل ازنفس کشد
از غبارم هرچه بالا می کشد
سرمه درچشم ثریا می کشد
بسکه مد وحشت شوقم رساست
فکر امروزم به فردا می کشد
تا خرد باقی ست صحرای جنون
دامن از الایش ما می کشد
خوابناکان می رمند از اگهی
سایه ازخورشید خود را می کشد
سخت بیرنگ است نقش مدعا
عالمی تصویر عنقا می کشد
خون دل بی پرده است از انفعال
سرنگونی می ز مینا می کشد
عقل گو خون شو که تفتیش جنون
یک جهان شور از نفس وامی کشد
ما گرانجانان ز خود وامی کشیم
کوه از دامن اگر پا می کشد
تر زبانی خفت عقل ست و بس
صد شکست از موج دریا می کشد
محمل رنگ از شکستن بسته اند
بسکه بار درد دلها می کشد
عالمی را می برد حسرت فرو
این نهنگ تشنه دریا می کشد
زرپرستی می کند دل را سیاه
اخر این صفرا به سودا می کشد
بار ما بیدل به دوش عاجزی ست
سایه را افتادگی ها می کشد
هرکه حرفی از لبت وامی کشد
از رگ یاقوت صهبا می کشد
بسکه مخمور خیالت رفته ایم
امدن خمیازه ما می کشد
نازش ما بیکسان بر نیستی ست
خار و خس از شعله بالا می کشد
شوق تا بر لب رساند ناله ای
گرد دل دامان صحرا می کشد
می رویم از خویش وخجلت می کشیم
ذوق اغوش که ما را می کشد
عشق خونخوار از دم تیغ فنا
دست احسان بر سر ما می کشد
خودگدازی ظرف پیدا کردن است
اشک دریاها به مینا می کشد
عمرها شد پای خواب الود من
انتقام از سعی بیجا می کشد
نی نشان دارم نه نام اما هنوز
همت من ننگ عنقا می کشد
می گریزم از اثرهای غرور
اشک هر جا سرکشد پا می کشد
محو عشق ازکفر و ایمان فارغ ست
خانه حیرت تماشا می کشد
بید ل از لبیک و ناقوسم مپرس
عشق درگوشم نواها می کشد
شوق دیداری که از دل بال حسرت می کشد
تا به مژگان می رسد اغوش حیرت می کشد
بی رخت تمهید خوابم خجلت ارام نیست
لغزش مژگان من خط بر فراغت می کشد
از عرق پیمایی شبنم پر است اغوش صبح
همت مخمورم از خمیازه خجلت می کشد
هرکجاگل می کند نقش ضعیفیهای من
خامه نقاش، موی چشم صنعت می کشد
ای نهال گلشن عبرت به رعنایی مناز
شمع پستی می کشد چندانکه قامت می کشد
غفلت نشو و نمایت صرفه جمعیت است
تخم این مزرع به جای پشه افت می کشد
زور بازویی که داری انفعالی بیش نیست
ناتوانی انتقام اخر ز طاقت می کشد
بگذر از حرص ریاستها کز افسون هوس
گرهمه قاضی شوی کارت به رشوت می کشد
بندگی، شاهی، گدایی، مفلسی، گردن کشی
خاک عبرت خیز ما صد رنگ تهمت می کشد
چرخ را از سفله پرورخواندن کس ننگ نیست
تهمت کم همتیها تیر همت می کشد
پیرگردیدی ز تکلیف تعلقها برا
دوش خم از هرچه برداری ندامت می کشد
کوه هم دارد به قدر ناله دامن چیدنی
محمل تمکین هربنیاد خفت می کشد
بی خبر از افت اقبال نتوان زیستن
عالمی را دار از چاه مذلت می کشد
ای شرر تا چند خواهی غافل ازخود تاختن
گردش چشم است میدانی که فرصت می کشد
نوحه بر تدبیرکن بیدل که در صحرای عشق
پا به دفع خار زاتش بار منت می کشد
عریانی انقدر به برم تنگ می کشد
کز پیکرم به جان عرق رنگ می کشد
اسان مدان به کارگه هستی امدن
اینجا شرر نفس ز دل سنگ می کشد
فکر میان یار ز بس پیکرم گداخت
نقاش مو ز لاغری ام ننگ می کشد
سامان زندگی نفسی چند بیش نیست
عمر خضر خماری ازین بنگ می کشد
زاهد خیال ریش رها کن کزین هوس
اخر تلاش شانه به سر چنگ می کشد
با هیچکس مجوش که تمثال خوب و زشت
رخت صفای اینه بر زنگ می کشد
ای خواجه یک دو گام دگر مفت جهد گیر
باریست زندگی که خر لنگ می کشد
خلقی به گرد قافله فرصتی که نیست
چون صبح تلخی شکری رنگ می کشد
خون شد دل از عمارت حرصی که عمرهاست
زین کوهسار دوش نگین سنگ می کشد
خامش نوای حسرت دیدار نیستم
در دیده سرمه گر کشم اهنگ می کشد
از حیرت خرام تو کلک دبیر صنع
نقش خیال نیز همان دنگ می کشد
بیدل چو بند نیشکر از فکر ان دهن
معنی فشار قافیه تنگ می کشد
مد بقا کجا به مه و سال می کشد
نقاش رنگ هرچه کشد بال می کشد
واماندگی به قافله اعتبار نیست
پیش است هرچه شمع ز دنبال می کشد
نگسستنی ست رشته امال زیر چرخ
چندین کلاوه مغزل این زال می کشد
سنگ همه به خفت فرسودگی کم است
قنطار رفتهرفته به مثقال می کشد
از ریش و فش مپرس که تا قید زندگی ست
زاهد غم سلاسل و اغلال می کشد
خشکی به طبع خلق ز شعر ترم نماند
فطرت هنوز از قلمم نال می کشد
تشویش خوب و زشت جهان جرم اگهی ست
صیقل به دوش اینه تمثال می کشد
موقع شناس محفل اداب حسن باش
ننگ خطست مو که سر از خال می کشد
معشوقی از مزاج نفس کم نمی شود
پیری ز قد خم شده خلخال می کشد
بی مایه غنا نتوان شد حریف فقر
ادبار نیز همت اقبال می کشد
بیدل تلاش گر مرو وادی جنون
تب می کند گر ابله تبخال می کشد
حرص پیری شیأالله از خروشم می کشد
قامت خم طرفه زنبیلی به دوشم می کشد
عبرت حال کتان پُر روشن است از ماهتاب
غفلتی دارم که اخر پنبه گوشم می کشد
شرمسار طبع مجبورم که با ان ساز عجز
انتقام از اختیار هرزه کوشم می کشد
معنی خاصی ز حرف و صوت انشاکردنی ست
گفتگواخربه ان لعل خموشم می کشد
سرخوش پیمانه یاد نگاه کیستم
رنگ گرداندن به کوی میفروشم می کشد
فرصت هستی درین میخانه پُر بی مهلت است
همچو می خم تا به ساغر دو جوشم می کشد
افتابم رشته ساز سحر نگسسته است
ارزو برتخت شاهی خرقه پوشم می کشد
زبن همه شوری که دارد کارگاه اعتبار
اندکی افسانه مجنون به هوشم می کشد
نقش پای رفتگان، صفرکتاب عبرت است
دیده هر جا حلقه می یابد به گوشم می کشد
بر که بندم بیدل از غفلت خطای زندگی
کم گناهی نیست گر دوشم به دوشم می کشد
باز دامان دل اهنگ چه گلشن می کشد
ناله ای تا می کشم طاووس گردن می کشد
بسکه استحقاق گرد بی پر و بالم رساست
هرکه دامان تو می گیرد سوی من می کشد
بیش ازین نتوان چراغ رنگ ناز افروختن
خامه تصویر بادام تو روغن می کشد
ناله اندوه گرانی برنمی دارد ز دل
سنگ این کوه از صدا ناز فلاخن می کشد
شمع این محفل نی ام اما به ذوق تیغ او
تا نفس دارم سری دارم که گردن می کشد
پیرو سعی تجرد درنمی ماند به عجز
رشته از هر پیرهن خود را به سوزن می کشد
اعتبار اهل ظلم از عالم اقبال نیست
اتش الود است ان ابی که اهن می کشد
تنگ بر دیوانه شد دشت و در از عریان تنی
کیست فهمد بی گریبانی چه دامن می کشد
ماهی دریای وهمیم، اه از تدبیر پوچ
مغز اماج خدنگ و پوست جوشن می کشد
عمرها شد سرمه سای کارگاه عبرتیم
خاکساری انتقام ما ز دشمن می کشد
سایه را بیدل ز قطع دشت و در تشویش نیست
محمل تسلیم دوش ارمیدن می کشد
بار ما عمری ست دوش چشم حیران می کشد
محمل اجزای ما چون شمع مژگان می کشد
ناتوانان مغتنم دارید وضع عاجزی
کزغرورطاقت اسودن به جولان می کشد
ما ضعیفان انقدرها زحمت یاران نه ا یم
سایه باری دارد اما هرکس اسان می کشد
هیچکس در مزرع امکان قناعت پیشه نیست
گر همه گندم بود خمیازه نان می کشد
صلح و جنگ عرصه غفلت تماشاکردنی ست
تیر در کیش است و خلق از سینه پیکان می کشد
دوری انس است استعداد لذتهای خلق
طفل می برد ز شیر ان دم که دندان می کشد
التفات رنگ امکان یکقلم الودگی ست
مفت نقاشی کزین تصویر دامان می کشد
وحشت اهنگی ز فکر خویش بیرون ا، که شمع 
پا ز دامن تاکشد سر از گریبان می کشد
محو او را هر سر مو یک جهان بالیدن است
گاه حیرت داغم از قدی که مژگان می کشد
می روم از خویش و جز حیرت دلیل جهد نیست
وحشتم در خانه ی ایینه میدان می کشد
جسم گرشد خاک بیدل رفع اوهام دویی ست
شخص از ایینه گم کردن چه نقصان می کشد
چو شمع هیچکس به زیانم نمی کشد
در خاک و خون به غیر زبانم نمی کشد
دارد به عرصه گاه هوس هرزه تاز حرص
دست شکسته ای که عنانم نمی کشد
سیرشکبشه رنگی من کم زسرمه نیست
عبرت چرا به چشم بتانم نمی کشد
تصوبر خودفروشی لبهای خامشم
جز تخته هیچ جنس دکانم نمی کشد
ناگفته به حدیث جفای پری رخان
این شکوه تا به مهر دهانم نمی کشد
شمشیربرق جوهراهم ولی چه سود
از خودگذشتنی به فسانم نمی کشد
شهرت نواست ساز زمینگیری ام چو شمع
هرچند خار پا به سنانم نمی کشد
مشت خسی ستمکش یأسم که موج هم
از ننگ ناکسی به کرانم نمی کشد
در پرده ترنگ، پری خیز نغمه ای ست
دل جز به کوی شیشه گرانم نمی کشد
چون تیشه پیکر خم من طاقت ازماست
مفت مصوری که کمانم نمی کشد
رخت شرار جسته ندانم کجا برم
دوش امید بار گرانم نمی کشد
بیدل ز ننگ طینت بیکار سوختم
افسوس دست من ز حنا نم نمی کشد
رفته رفته این بزرگی ها به بازی می کشد
ریش زاهد هر طرف اخر درازی می کشد
اندس تا از حساب انسوگذشتی رفته ای
دل نفس در کارگاه شیشه سازی می کشد
نی شرابی دارد این محفل نه دور ساغری
مست تا مخمور یکسر خودگدازی می کشد
خلق درکار است تا پیش افتد از دست امل
وهم میدانها به ذوق هرزه تازی می کشد
میهمان عبرتی زین گرد خوان غافل مباش
اب و نان اینجا به بولی و به رازی می کشد
تا نفس باقست با الایش افتادست کار
دیده تا دل زحمت رخت نمازی می کشد
شمع را دیدیم روشن شد رموز انجمن
هر سر اینجا افت گردون فرازی می کشد
پاس اب رو غنیمت دان که گل هم در چمن
ازکم ابی خجلت رنگ پیازی می کشد
صورت افاق اگر اشفته دیدی دم مزن
بیدل این تصویر کلک بی نیازی می کشد
همچو مینا غنچه رازم بهار اهنگ شد
پرتوی از خون دل بیرون دوید و رنگ شد
بس که در یادت به چندین رنگ حسرت سوختم
چون پر طاووس داغم عالم نیرنگ شد
کوه تمکینی به این افسردگیها حیرت است
بس که زیر بار دل ماندم صدا هم سنگ شد
در طلسم بستن مژگان فضایی داشتم
تا نگه اغوش پیدا کرد عالم تنگ شد
پیکرم در جست وجویت رفت همدوش نفس
رشته این ساز از فرسودگی اهنگ شد
در شکنج پیری ام هر مو زبان ناله ای است
از خمیدنها سراپایم طرف با چنگ شد
ان قدر وامانده ام کز الفتم نتوان گذشت
اشک هم در پای من افتاد و عذر لنگ شد
جوهر خط اخر از ایینه ات میگون دمید
دود هم از شعله حسن تو اتش رنگ شد
کسب اگاهی کدورت خانه تعمیر است و بس
هر قدر ایینه شد دل زیر مشق زنگ شد
هیچکس حسرتکش بی مهری خوبان مباد
ارزو بشکست ما را تا دل او سنگ شد
بیدل از درد وطن خون گشت ذوق عبرتم
بس که یاد اشیان کردم قفس هم تنگ شد
کم و بیش وهم تعینت سر و برگ نقص و کمال شد
مه نو دمید و به بدر زد بگداخت بدر و هلال شد
به صفای جلوه نساختی حق کبریا نشناختی
به خیال اینه باختی که جمال رفت و مثال شد
سحری گذشتی از انجمن سر استین به هوا شکن
ز شمیم سایه سنبلت گل شمع ناف غزال شد
چو نفس مرا ز سر هوس به هوا رسیده ز جیب دل
گرهی ز رشته گشوده ای که شکست بیضه و بال شد
به ترانه من و ما کسی ز نوای دل چه اثر برد
مزه حلاوت این شکرزازل ودیعت لال شد
ز تلاش نازکی سخن، گهر صفا به زمین مزن
خجل است جور چینیی که به مو رسید و سفال شد
ز غبار لشکر زندگی دو سه روز پیشترک برا
حذر از تلاش دو مویی ات که هجوم رستم زال شد
به دل گداخته کن طرب که در این سراب جنون تعب
چو عقیق بر لب تشنگان، جگر اب گشت و زلال شد
ستم است جوهر غیرتت به فسردگی فشرد قدم
بکش انفعال سیه دلی اگر اخگر تو زگال شد
سحر غناکده حیا به نفس نمی برد التجا
چه غرض به طبع توبال زد که تبسم تو سوال شد
نفسی زدی و جهان گرفت اثر ترانه ما و من
که شکست شیشه محفلت که صدا به رنگ خیال شد
ز حضور غیبت کامها همه راست زحمت مدّعا
تو چه بیدل از همه قطع کن که وقوع رفت و محال شد
دل شهره تسلیم ز ضبط نفسم شد
قلقل به لب شیشه شکستن جرسم شد
پرواز ضعیفان تب و تاب مژه دارد
بالی نگشودم که نه چاک قفسم شد
فریاد زگیرایی قلاب محبت
هر سوکه گذشتم مژه او عسسم شد
تا چاشنی بوسی ازان لعل گرفتم
شیرینی لذات دو عالم مگسم شد
گفتم به نوایی رسم از ساز سلامت
دل زمزمه تعلیم نبی بی نفسم شد
کو خواب عدم کز تب و تابم کند ایمن
چون شمع گشاد مژه در دیده خسم شد
بر هرخس و خاری که در این باغ رسیدم
شرم نرسیدن ثمرپیشرسم شد
سرتا قدمم در عرق شمع فرورفت
یارب زکجا سیر گریبان هوسم شد
عنقای جهان خودم اما چه توان کرد
این یک دو نفس الفت بیدل قفسم شد
روز سیهم سایه صفت جزو بدن شد
اسوده شو ای اینه زنگار کهن شد
شبنم به چه امید برد صرفه ایجاد
چشمی که گشودم عرق خجلت من شد
نشکافتم اخر ره تحقیق گریبان
فرصت نفسی داشت که پامال سخن شد
تدبیر، علاج مرض ذاتی کس نیست
از شیشه شدن سنگ همان توبه شکن شد
حیرت نپسندید ز ما گرم نگاهی
بردیم در ان بزم چراغی که لگن شد
تنزیه ز اگاهی ما گشت کدورت
جان بود که در فکر خود افتاد و بدن شد
جز یأس ز لاف من و ما هیچ نبردیم
تار نفس از بسکه جنون یافت کفن شد
شب در خم اندیشه ی گیسوی تو بودم
فکرم گرهی خورد که یک نافه ختن شد
چون اشک به همواری ازین دشت گذشتم
لغزیدن پا راه مرا مهره زدن شد
گرد ره غربت چقدر سعی وفا دشت
خاکم به سرافشاند به حدی که وطن شد
بیدل اثری برده ای از یاد خرامش
طاووس برون اگه خیال تو چمن شد
تا پری به عرض امد موج شیشه عریان شد
پیرهن ز بس بالید دهر یوسفستان شد
جلوه اش جهانی را محو بیخودیها کرد
اینه دکان بر چین جنس حیرت ارزان شد
خاک من به یاد اورد چهره عرقناکش
هچو بیضه طاووس در عدم چراغان شد
کوشش زمینگیرم برعروج بینش تاخت
خارپای شمعِ اخر دستگاه مژگان شد
وحشتم درین محفل شوخی سپندی داشت
تا قفس زدم اتش ناله ای پرافشان شد
انفعال هستی را من عیار افسوسم
دست داغ سودن بود طبع اگر پشیمان شد
امتحان افاتم رنگ طاقت دل ریخت
ابگینه ام اخر از شکست سندان شد
زین چمن به هر رنگم سیر اگهی مفت است
داغ لاله هم کم نیست گر بهار نتوان شد
سازگردن افرازی رنج هرزه گردی داشت
سر به جیب دزدیدم پا مقیم دامان شد
داغ درد شو بیدل کز گداز بی حاصل
اشکها درین محفل ریشخند مژگان شد
ترکِ ارزو کردم رنجِ هستی اسان شد
سوخت پرفشانی ها کاین قفس گلستان شد
عالم از جنون من کرد کسبِ همواری
سیلِ گریه سر دادم کوه و دشت دامان شد
خامشی به دامانم شورِ صد قیامت ریخت
کاشتم نفس در دل ریشه نیستان شد
هر کجا نظر کردم فکرِ خویش راهم زد
غنچه تا گلِ این باغ بهرِ من گرببان شد
بر صفای دل زاهد، اینقدر چه می نازی
هر چه اینه گردید بابِ خودفروشان شد
عشق شکوه الود است تا چه دل فسرد امروز
سیل می رود نومید خانه ای که ویران شد
جیب اگر به غارت رفت دامنی به دست اریم
ای جنون به صحرا زن نوبهار عریان شد
جبریان تقدیریم قول و فعل ما عجز است
وهم می کند مختار انقدر که نتوان شد
برقِ رفتن هوش است یا خیالِ دیداری
چون سپند از دورم اتشی نمایان شد
چین نازپرورده ست گردِ وحشتم بیدل
دامنی گر افشاندم طره ای پریشان شد
رم وحشی نگاه من غبارانگیز جولان شد
سواد دشت امکان شوخی چشم غزالان شد
به ذوق جلوه او از عدم تا سر براوردم
چو توفان بهار از هرکف خاکم گریبان شد
خموشی را زبانها می دهد اعجاز حسن او
به چشمش سرمه تا بر خویشتن بالید مژگان شد
بقدر شوخی خطش سیاهی می کند داغم
ز هر دودی کز انجا گرد کرد اینجا چراغان شد
طبیعت موج همواری زد از نومیدی مطلب
بلند و پست ما را دست بر هم سوده سوهان شد
حجاب اندیش خورشید حضور کیست این گلشن
که گل چون صبح در گرد شکست رنگ پنهان شد
به رو ی غیر در بستم ز رنج جستجو رستم
چراغ خلوتم اخر نگاه پیر کنعان شد
بهار صد گلستان مشربم از تازه روییها
چو صحرایم گشاد جبه طرح انداز دامان شد
زگنج فقر نقد عافیت جستم ندانستم
که خواهد بوریا هم بهر فریادم نیستان شد
درین حرمان سرا قربی به این دوری نمی باشد
منی در پرده می کردم تصور او نمایان شد
به مژگان بستنی کوته کنم افسانه حسرت
حریف انتظار مطلب نایاب نتوان شد
سراپا معنی دردم عبارت ختم کن بیدل
که من هر جا گریبان چاک کردم ناله عریان شد
قیامت خنده ریزی بر مزار من گل افشان شد
ز شور ارزو هر ذره خاکم نمکدان شد
به شغل سجده او گر چنین فرسوده می گردد
جبین درکسوت نقش قدم خواهد نمایان شد
ندانم در شکست طره مشکین چه پردازد
که گر دامن شکست ایینه دار کج کلاهان شد
چه امکانست از نیرنگ تمثالش نشان دادن
اگر سر تا قدم حیرت شوی ایینه نتوان شد
حیا سرمایگیها نیست بی سامان مستوری
نگه در هر کجا بی پرده شد محتاج مژگان شد
تحّیر معنیی دارد که لفظ انجا نمی گنجد
چو من ایینه گشتم هرچه صورت بود پنهان شد
بهاری در نظر دارم که شوخیهای نیرنگش
مرا در پرده اندیشه خون کرد وگلستان شد
عدم پیمایی موج و حباب ما چه می پرسی
همان چین شکست این شیشه ها را طاق نسیان شد
دو عالم داشت بر مجنون ما بازار دلتنگی
دماغ وقت سودا خوش که اشفت و بیابان شد
چو شبنم ساغر دردم به اسانی نشد حاصل
سراپایم ز هم بگداخت تا یک چشم گریان شد
سراغ شعله دیگر ندارد مجمر امکان
تو دل در پرده روشن کن برون خواهد چراغان شد
طلسم ناز معشوقست سر تا پای من بیدل
غبارم گر ز جا برخاست زلف او پریشان شد
مخمل و دیبا حجاب هستی رسوا نشد
چشم می پوشم کنون پیراهنی پیدا نشد
در فرامشخانه امکان چه علم و کو عمل
سعی باطل بود اینجا هر چه شد گویا نشد
زان حلاوتها که اداب محبت داشته ست
خواستم نام لبش گیرم لب از هم وانشد
گر وفا می کرد فرصتهای کسب اعتبار
از هوس من نیز چیزی می شدم اما نشد
انتظار مرگ شمع اسان نمی باید شمرد
سر بریدن منفعل گردید و یار ما نشد
دل به رنگ داغ ما را رخصت وحشت نداد
شکر کن ای ناله پروازت قفس فرسا نشد
بهر صید خلق در زهد ریایی جان مکن
زین تکلف عالمی بی دین شد و دنیا نشد
قانعان از خفت امداد یاران فارغند
موج هرگز دستش از اب گهر بالا نشد
از دل دیوانه ما مجلس ارایی مخواه
سنگ سودا سوخت اما قابل مینا نشد
اتش فکر قیامت در قفا افتاده است
صد هزار امروز دی گردید و دی فردا نشد
خاک ناگردیده رستن از شکست دل کراست
موی چینی بود این مو کز سر ما وانشد
با زبان خلق کار افتاد بیدل چاره چیست
گوشه گیری های ما عنقا شد و تنها نشد
مکتوب مقصد ما از بیکسی فغان شد
قاصد نشد میسر دل خون شد و روان شد
دل بی رخ تو هیهات با ناله رفت در خاک
واسوخت این سپندان چندانکه سرمه دان شد
کردم به صد تأمل بنیاد عجز محکم
این پنبه بسکه بر خود پیچید ریسمان شد
تا حشر بال اعمال باید کشید بر دوش
این یک نفس بضاعت صد ناقه کاروان شد
شمع بساط ما را در کارگاه تسلیم
هرچند عزم پا بود روسوی اسمان شد
تشویش روزی اخر نگذاشت دامن ما
گندم قفای ادم از بس دوید نان شد
کسب وکمال در خلق پر ابرو ندارد
بر دوش بحر اخر موج گهرگران شد
جمعیت عدم را ازکف نمی توان داد
دریاد بیضه باید مشغول اشیان شد
دل در خیال دیدار ایینه خانه ای داشت
تا بر ورق زد اتش طاووس پرفشان شد
از الفت رفیقان با بیکسی بسازید
کس همعنان کس نیست از مرگ امتحان شد
از عجز ما مگویید از حال ما مپرسید
هرچند جمله باشیم چیزی نمی توان شد
بیدل نداد تحقیق از شخص ما نشانی
باری به عرض تمثال ایینه مهربان شد
عید است غبار سر راه تو توان شد
قربانی قربان نگاه تو توان شد
امید شهید دم شمشیر غروری ست
بسمل ز خم طرف کلاه تو توان شد
باید همه تن دل شد و اشفت و جنون کرد
تا محرم گیسوی سیاه تو توان شد
تسلیم ز افات جهان باک ندارد
در جیب خودم محو پناه تو توان شد
ای خاک خرامت گل فردوس به دامن
کو بخت که پامال گیاه تو توان شد
سهل است شفاعتگری جرم دو عالم
گر قابل یک ذره گناه تو توان شد
بیدل دل ما طاقت ایات ندارد
تاکی هدف ناوک اه تو توان شد
پیر گردیدم و هستی سبب ننگ نشد
چون کمان، خانه بی بام و درم تنگ نشد
الفت دل نه همین حایل عزم نفس است
ابله پای که بوسید که او لنگ نشد
بی صفا محرمی خویش چه امکان دارد
سنگ تا شیشه نشد اینه سنگ نشد
بیخبرسوخت نفس ورنه درین مکتب وهم
صفحه ای نیست کز اتش زدن ارژنگ نشد
دل هر ذره به صد چشم تماشا جوشید
دهر طاووس شد و محرم نیرنگ نشد
صوف و اطلس ز کجا پینه بر اندام تو دوخت
بر هوس جامه عریانی اگر تنگ نشد
شبنم صبح دلیل است که در عالم رنگ
تا نفس اب نشد اینه بی زنگ نشد
گوش بر زمزمه ساز سپندیم همه
داغ شد محفل و یک نغمه به اهنگ نشد
درگریبان عدم نیز رهی داشت خیال
اه ازبی نفسیها نی ما چنگ نشد
هرچه یوشید جهان، غیرکفن، یمن نداشت
ماتمی بود لباسی که به این رنگ نشد
با خیالات بجوشیدکه در مزرع وهم
بنگ کم نیست چه شد بیدل اگر دنگ نشد
گل نکرد اهی که بر ما خنجر قاتل نشد
ارزو برهم نزد بالی که دل بسمل نشد
دام محرومی درین دشت احتیاط اگهی ست
وای بر صیدی که از صیاد خود غافل نشد
دل به راحت گر نسازد با گدازش واگذار
گوهر ما بحر خواهد گشت اگر ساحل نشد
در بیابانی که ما را سر به کوشش داده اند
جاده هم از خویش رفت و محرم منزل نشد
شعله را خاموش گشتن پای از خود رفتن است
داغ هم گردیدم و اسودگی حاصل نشد
گرچه رنگ این دو اتشخانه از من ریختند
از جبینم چون شرر داغ فنا زایل نشد
اعتبار اندیشگان افت پرست کاهشند
هیچکس بی خودگدازی شمع این محفل نشد
عافیت گر هست نقش پرده واماندگی ست
حیف پروازی که اگاه از پر بسمل نشد
ذوق اغوش دویی در وصل نتوان یافتن
بیخبرمجنون ما لیلی شد ومحمل نشد
نی گداز دل به کار امد نه ریزشهای اشک
بی تومشت خاک من برباد رفت وگل نشد
در لباس قطره نتوان تلخی دریاکشید
مفت ان خونی که خاکستر شد اما دل نشد
غیرمن زین قلزم حیرت حبابی گل نکرد
عالمی صاحبدل است اماکسی بید ل نشد
از حوادث خاطر ازاد ما غمگین نشد
جبهه این بحر از سعی هوا پرچین نشد
با لباس فقرم از الایش دنیا چه باک
این نمد هرگز به اب اینه سنگین نشد
از قبول خلق نتوان زحمت منت کشید
ای خوش ان سازی که قابل نغمه تحسین نشد
سفله را بیدستگاهی خضر ره راستی ست
این پیاده کجروی نگرفت تا فرزین نشد
سینه صافی هم نمی گردد علاج بدگهر
تیغ قاتل را وداع زنگ رفع کین نشد
دست بردارید از رنگ نشاط این چمن
شبنمی را پشت ناخن زین حنا رنگین نشد
صبح تیغش تا نکرد ابرو بلند از خواب ناز
همچو شمعم تلخی جان باختن شیرین نشد
در بهار صنعت اباد معانی رنگ و بو
چون زبان من به یک انگشت کس گلچین نشد
شوخی باد خزان سرمایه اکسیر داشت
نیست زین گلشن پر کاهی که او زرین نشد
خواب راحت بود وقف بیخودی اما چه سود
رنگ ما پرها شکست و قابل بالین نشد
بسکه ازاد است بیدل از عبارات دویی
ناله هم این مصرع برجسته را تضمین نشد
چون شفق از رنگ خونم هیچکس گلچین نشد
ناخنی هم زین حنای بی نمک رنگین نشد
از ازل مغز سر من پنبه گوش من است
بهر خواب غفلتم دردسر بالین نشد
در محیطی کاستقامت صید دام موج بود
گوهر بی طاقت ما محرم تمکین نشد
بی لبت از اب حیوان خضر خونها می خورد
تا چرا از خاکساران خط مشکین نشد
ناز هستی در تماشاخانه دل عیب نیست
کیست در سیر بهار ایینه خودبین نشد
بی جگر خوردن، بهار طرز نتوان تازه کرد
غوطه تا در خون نزد فطرت، سخن رنگین نشد
چشم زخمم تا به روی تیغ او واکرده اند
از روانی موج خون را چون نگه تسکین نشد
بسکه ما را عافیت ایینه دار افت است
اشیان هم جز فشار پنجه شاهین نشد
داغم از وارستگیهای دعای بی اثر
کز فسون مدعا زحمتکش امین نشد
عاقل از وضع ضلالت اگهی از کف نداد
بی خبر ازکفر هم بگذشت و اهل دین نشد
همت وارستگان وامانده اسباب نیست
ز اختلاط سنگ، پرواز شرر سنگین نشد
هرقدر بیدل دماغ سعی راحت سوختیم
همچو اتش جز همان خاکسترم بالین نشد
پر هما چه کند بخت اگر دگرگون شد
اطاقه است دم ماکیان چو واژون شد
در اهل مزبله کسب کمال کناسی ست
نباید اینهمه مقبول عالم دون شد
جنون حرص پس از مرگ نیز درکار است
هزار گنج ته خاک ملک قارون شد
فسانه تو اگر موجد عدم نشود
مبرهن است که لیلی نماند و مجنون شد
به گفتگو مده ازکاف حضور جسیت
عنان گسست چو از دانه ریشه بیرون شد
حصول ابله پا مزد بی سر و پایی ست
کفیل این گهرم سعی کوه و هامون شد
عروج عالم اقبال بیخودی دگر است
به گردش انچه ز رنگم پریدگردون شد
نوای ساز رعونت قیامت انگیز است
به خدمت رگ گردن نمی توان خون شد
بهار غیرت مرد ابیاری خون داشت
عرق چکید به کیفتی که گلگون شد
زمان فرصت هر چیز مغتنم شمرید
که تا به حشر نخواهد شد انچه اکنون شد
بر ان ستمزده بیدل ز عالم اوهام
چه ظلم رفت که مجنون نشد فلاطون شد
حیرت کفیل پر زدن گفتگو نشد
شادم که اب اینه ام شعله خو نشد
مردیم تشنه در طلب اب تیغ او
اخر ز سرگذشت و نصیب گلو نشد
افسوس ناله ای که به کویش رهی نبرد
اه از دلی که خون شد و در پای او نشد
اسایشم به راه تو یک نقش پا نبست
جمیعتم ز زلف تو یک تار مو نشد
عمری ست خدمت لب خاموش می کنم
ای بخت ناز کن که نفس هرزه گو نشد
بی قدر نیست شبنم حیرت بهار عشق
نگداخت دل که اینه ابرو نشد
اشیا مثال اینه بی نشانیند
نشکفت ازین چمن گل رنگی که بو نشد
وهم ظهور سر به گریبان خجلت است
فکری نداد رو که سر ما فرو نشد
بیگانه است مشرب فقر و غنا زهم
ساغر نگشت کشتی و مینا کدو نشد
بیدل چو شمع ساخت جبین نیازما
با سجده ای که غیر گدازش وضو نشد
اهی به هوا چتر زد و چرخ برین شد
داغی به غبار الم اسود و زمین شد
بشکست طلسم دل و زد کوس محبت
پاشید غبار نفس و اه حزین شد
نظاره به صورت زد و نیرنگ کمان ریخت
اندیشه به معنی نظری کرد و یقین شد
ان اینه کز عرض صفا نیز حیا داشت
تا چشم گشودیم پریخانه چین شد
غفلت چه فسون خواند که در خلوت تحقیق
برگشت نگاهم ز خود و اینه بین شد
گل کرد ز مسجودی من سجده فروشی
یعنی چو هلالم خم محراب جبین شد
عنقایی ام از شهرت خودگشت فزون تر
اخر پی گمنامی من نقش نگین شد
دل خواست به گردون نگرد زیر قدم دید
ان بود که در یک نظر انداختن این شد
هر لحظه هوایی ست عنان تاب دماغم
رخشی که ندارم به خیال اینهمه زین شد
از عالم حیرانی من هیچ مپرسید
ایینه کمند نگهی بود که چین شد
وقت است که بر بی کسی عشق بگرییم
کاین شعله ز خار و خس ما خاک نشین شد
در غیب و شهادت من و معشوق همانیم
بیدل تو بر انی که چنان بود و چنین شد
شب حسرت دیدار توام دام کمین شد
هر ذره ز اجزای من ایینه نگین شد
خاکستر از اخگر چقدر شور براورد
دل سف رخت به رنگی که کبابم نمکین شد
عبرتکده دهر ز بس خصم تسلی است
چون چشم شررخانه من خانه زین شد
برق رم فرصت سر و برگ طلبم سوخت
صد ناله تمنا نفس بازپسین شد
زنداز نیرنگ خیالم چه توان کرد
رحم است بر ان شخص که او اینه بین شد
انکار نمود انچه ز صافی به در افتاد
جوهربه رخ اینه روشنگرچین شد
موهوس و این لنگر ادبار چه سوداست
چون سایه نباید کلف روی زمین شد
ازبس بسه ره حسسرت صیاد نشستم
وحشت به تغافل زد وپروازکمین شد
گر هیچ نباشد به تپش خون شدنی هست
ای اینه دل شو که نخواهی به ازین شد
بیدل عدم و هستی ما هیچ ندارد
جزگرد خیالی که نه ان بود و نه این شد
زین ساز بم و زیر توقع چه خروشد
از گاو فلک صبح مگر شیر بدوشد
اربش کر و فر دونان همه پوچ ست
زان پوست مجو مغز که از ابله جوشد
تحقیق ز تمثال چه گل دسته نماید
حیف است کسی در طلب اینه کوشد
جز جبهه ما کز تری ارد عرقی چند
کس اب ز سرچشمه خورشید ننوشد
درکیسه ما مایه خیال است درم نیست
دریا گهر راز به ماهی چه فروشد
یک گوش تهی نیست ز افسون تغافل
حرفی که توان گفت مگر پنبه نیوشد
بیدل به حیا چاره افلاس توان کرد
عریانی اگر جامه ندارد مژه پوشد
کسی که نیک و بد هوشیار و مست بپوشد
خدا عیوب وی از چشم هر که هست بپوشد
به دستگاه نشاید وبال بخل کشیدن
حذر کنید از ان استین که دست بپوشد
بهار رنگ تماشاست الوداع تعلق
غبار نیست که چشمت دمی که جست بپوشد
تلاش موج جنون است نارسیده به گوهر
عیوب ابله پایان همین نشست بپوشد
کمال پر نگشاید به کارگاه دنائت
هوا بلندی خود در زمین پست بپوشد
ترحمی است به نخجیر اگر کمان کش ما را
سزد که چشم به وقت گشاد شست بپوشد
حیا به ضبط نگه مانع خیال نگردد
گمان مبر ره شوق انکه چشم بست بپوشد
ز وهم جاه چه موهاست در دماغ تعیّن
غرور چینی این انجمن شکست بپوشد
گل بهشت شود غنچه بهر بوس دهانت
لب تو زاهد اگر عیب می پرست بپوشد
به طعن بیدل دیوانه سربرهنه نیایی
مباد کفش ز پا برکند به دست بپوشد
رضاعت از برم چندانکه گردم پیر می جوشد
چو اتش می شوم خا کستر اما شیر می جوشد
ندارد مزرع دیوانگان بی ناله سیرابی
همین یک ریشه از صد دانه زنجیر می جوشد
دلم مشکن مبادا نقش بندد شکل بیدادت
زموی چینی اینجا خامه تصویر می جوشد
چه دارد انفعال طبع ظالم جز سیه رویی
عرق از سنگ اگربی پرده گردد قیر می جوشد
تبرا از شلایینی ندارد طینت مبرم
ز هرجایی که جوشد خار دامنگیر می جوشد
نفس سوز دماغ شرح و بسط زندگی تاکی
به این خوابی که دارم پا زدن تعبیر می جوشد
سراغ عافیت خواهی به میدان شهادت رو
که صد بالین راحت از پر یک تیر می جوشد
در این صحرا شکارافکن خیال کیست حیرانم
که رقص موج گل با خون هر نخجیر می جوشد
ز صبح مقصد اگه نیستم لیک اینقدر دانم
که سرتاپای من چون سایه یک شبگیر می جوشد
مگر از جوهر یاقوت رنگ است این گلستان را
که اب و اتش گل پر ادب تاثیر می جوشد
دماغ اشفته خاصیت، پنجاب وکشمیرم
که بوی هر گل انجا با پیاز و سیر می جوشد
به ربط ناقصان بیدل مده زحمت ریاضت را
بهم انگورهای خام در خم دیر می جوشد
نه تنها از قدح مستی و از گل رنگ می جوشد
نوای محفل قدرت به صد اهنگ می جوشد
بجا واماندنت زیر قدم صد دشت گم دارد
اگر در گردش ایی خانه با فرسنگ می جوشد
جهان را بی تأمل کرده ای نظاره زین غافل
که این حیرت فزا از سینه های تنگ می جوشد
در این صحرا که یکسر بال طاووس است اجزایش
غباری گر به خود بالد همان نیرنگ میجوشد
حال دل از دوری دلبر نمی دانم چه شد
ریخت اشکی بر زمین دیگر نمی دانم چه شد
از شکست دل نه تنها اب و رنگ عیش ریخت
ناله ای هم داشت این ساغر نمی دانم چه شد
باس هستی برد از صد نیستی انسوبرم
سوختم چندان که خاکستر نمی دانم چه شد
صفحه ایینه، حرت جوهر این عبرت است
کای حریفان نقش اسکندر نمی دانم چه شد
گردش رنگی و چشمکهای اشکی داشتم
این زمان ان چرخ و ان اختر نمی دانم چه شد
دو ش در طوفان نومیدی تلاطم کرد اه
کشتی دل بود بی لنگر نمی دانم چه شد
د ر رهت از همت افسر طراز ابله
پای من سر شد برتر نمی دانم چه شد
از دمیدن دانه من کوچه گرد بیکسی ست
مشت خاکی داشتم بر سر نمی دانم چه شد
بیدماغ وحشتم، از ساز ارامم مپرس
پهلویی گردانده ام بستر نمی دانم چه شد
عرض معراج حقیقت از من بیدل مپرس
قطره، دریاگشت، پیغمبر نمی دانم چه شد
حاصلم زبن مزرع بی بر نمی دانم چه شد
خاک بودم خون شدم دیگر نمی دانم چه شد
ناله بالی می زند دیگر مپرس از حال دل
رشته در خون می تپدگوهر نمی دانم چه شد
ساخنم با غم دماغ ساغر عیشم نماند
در بهشت اتش زدم کوثر نمی دانم چه شد
محرم عجز اشنایی های حیرت نیستیم
اینقدر دانم که سعی پر نمی دانم چه شد
بیش از این در خلوت تحقیق وصلم بار نیست
جستجوها خاک شد دیگر نمی دانم چه شد
مشت خونی کز تپیدن صد جهان امید داشت
تا درت دل بود ان سوتر نمی دانم چه شد
سیر حسنی داشتم در حیرت اباد خیال
تا شکست ایینه ام دلبر نمی دانم چه شد
دی من و صوفی به درس معرفت پرداختیم
او رقم کم کرد و من دفتر نمی دانم چه شد
بیدماغ طاقت از سودای هستی فارغ است
تا چو اشک از پا فتادم سر نمی دانم چه شد
بیدل اکنون با خودم غیراز ندامت هیج نیست
انچه بی خود داشتم در بر نمی دانم چه شد
ز وهم متهم ظرف کم نخواهی شد
محیط اگر نشدی قطره هم نخواهی شد
به بحر قطره ز تشویش خشکی ازاد است
اگر عدم شده باشی عدم نخواهی شد
غم فنا و بقا هرزه فکری وهم است
جنون تراش حدوث و قدم نخواهی شد
هزار مرحله دوری ز دامن مقصود
اگرچو دست ز سودن بهم نخواهی شد
برهمنی اگر این قشقه بر جبین دارد
به صد هزار تناسخ صنم نخواهی شد
مقلد هوس از دعوی طرب رسواست
ز شکل خنده بهار ارم نخواهی شد
مباد در غم واماندگی به باد روی
چو شمع انهمه خار قدم نخواهی شد
طواف دل نفسی چند چون نفس کم نیست
تلاش بسمل دیر و حرم نخواهی شد
چو سرو اگر همه سر تا قدم دل اری بار
ز بار منت افلاک خم نخواهی شد
غبار کوی ادب سرکش فضولی نیست
اگر به باد دهندت علم نخواهی شد
به محفلی که در اقران موافقت سنجی است
کم زیاده سری گیر کم نخواهی شد
چوگل دمی که گسست اتفاق رشته عهد
دگر خمارکش ربط هم نخواهی شد
سراغ ملک یقین بیدل از هوس دور است
رفیق قافله کیف و کم نخواهی شد
باغ نیرنگ جنونم نیست اسان بشکفد
خون خورد صد شعله تا داغی به سامان بشکفد
اببار ما ادبکاران گداز جرأت است
چشم ما مشکل که بر رخسار جانان بشکفد
بیدماغی فرصت اندیش شکست رنگ نیست
گل به رنگ صبح بابد دامن افشان بشکفد
تنگنای عرصه موهوم امکان را کجاست
اتفدر وسعت که یک زخم نمایان بشکفد
در شکست من طلسم عیش امکان بسته اند
رنگ اغوشی کشد تا این گلستان بشکفد
مهرورزی نیست اینجا کم ز باد مهرگان
چاک زن جیب وفا تا طبع یاران بشکفد
وضع مستوری غبار مشرب مجنون مباد
داغ دل یارب به رنگ ناله عریان بشکفد
قابل نظارِِه ان جلوه گشتن مشکل است
گرهمه صد نرگسستان چشم حیران بشکفد
هیچ تخمی قابل سرسبزی امید نیست
اشک بایدکاشتن چندان که توفان بشکفد
زبن چمن محروم دارد چشم خواب الوده ام
بی بهاری نیست حیرت کاش مژگان بشکفد
در گلستانی که دارد اشک بیدل شبنمی
برگ برگش ناله بلبل به دامان بشکفد
وحشتم گر یک تپش در دشت امکان بشکفد
تا به دامان قیامت چین دامان بشکفد
اشک مژگان پرورم، از حسرتم غافل مباش
ناله اندودست ان گل کز نیستان بشکفد
کو نسیم مژده وصلی که از پرواز شوق
غنچه دل در برم تا کوی جانان بشکفد
می توان با صد خیابان بهشتم طرح داد
یک مژه چشمی که بر روی عزیزان بشکفد
تا قیامت در کف خاکی که نقش پای اوست
دل تپد، ایینه بالد، گل دمد، جان بشکفد
هستی جاوید ریزد گل به دامان عدم
یک تبسم وار اگر ان لعل خندان بشکفد
گل فروشان جنون را دستگاهی لازم است
غنچه این باغ ترسم بی گریبان بشکفد
ناله ها از کلفت بی دردی دل اب شد
یارب این گلشن به بخت عندلیبان بشکفد
نیست غیر از شرم حاجت ابر گلزار کرم
می کند سایل عرق تا دست احسان بشکفد
بر دل مایوس بیدل پشت دستی می گزم
غنچه این عقده کاش از سعی دندان بشکفد
به یاد استانت هرکه سر بر خاک می مالد
غبارش چون سحر پیشانی افلاک می مالد
گهر حل می کند یا شبنمی در پرده می بیزد
حیا چیزی بر ان رخسار اتشناک می مالد
امل افسون بیباکی ست در عبرتگه امکان
بقدر ریشه مستی استین تاک می مالد
سخن بی پرده کم گوییدکاین افسانه عبرت
به گوشی تا خورد اول لب بیباک می مالد
به ذوق سدره و طوبی تو هم دندان به سوهان زن
امل کام جهانی را به این مسواک می مالد
صفای دامن صبح و نم شبنم چه ننگ است این
فلک صابون همین بر خامه های پاک می مالد
در بن گلشن ز وضع لاله وگل سیر عبرت کن
که یک مژگان گشودن سینه بر ضد چاک می مالد
سیه چشمی ست امشب ساقی مستان که نیرنگش
به جام هرکه اندازد نظر تم یاک می مالد
به چندین زنگ ازان نقش قدم گل می توان چیدن
به رفتارت پر طاووس رو بر خاک می مالد
مشو از امتیاز خیر و شر طنبور این محفل
که عبرت گوش هر کس درخور ادراک می مالد
مگر سعی ندامت هم دلی انشاکند بیدل
نفس دستی به صد امید برگ تاک می مالد
سپند بزم تو تا بیقرار گردد و نالد
تپیدن از دل من اشکار گردد و نالد
هزارکعبه و لبیک محو شوق پرستی
که گرد دل چونفس یکدوبارگردد و نالد
چه نغمه ها که ندارد ز خود تهی شدن من
به ذوق انکه نفس نی سوار گردد و نالد
ز ساز جرات عشاق گل نکرد نوایی
مگر ضعیفی این قوم تارگردد و نالد
من و تظلم الفت کدام دوست چه دشمن
ستم رسیده به هرکس دچار گردد و نالد
چو طایری که دهد اشیان به غارت اتش
نفس به گرد من خاکسارگردد و نالد
به گریه خو مکن ای دید ه کز چکیدن اشکی
دل شکسته مباد اشکار گردد و نالد
هزار قافله شور جرس به چنگ امید
چه باشد اینهمه یک ناله وارگردد و نالد
ز روزگار وفا چشم دارم ان همه فرصت
که سخت جانی من کوهسارگردد ونالد
در اتش افکن وترک ادب مخواه ز بیدل
سپند نیست که بی اختیار گردد و نالد
اگر سور است وگر ماتم دل مایوس می نالد
درین نه دیر کلفت خیز یک ناقوس می نالد
ندارد اسیای چرخ غیر از دور ناکامی
همه گر رنگ گردانی کف افسوس می نالد
درین محفل نیفشانده ست بال اهنگ ازادی
به چندین زیر و بم نومیدیی محبوس می نالد
فروغ شمع دیدی، فهم اسرار خموشان کن
بقدر رشته اینجا پرده فانوس می نالد
پی مقصد قدم ننهاده باید خاک گردیدن
درای سعی ما چون اشک پر معکوس می نالد
به خاموشی ز افسون شخن چینان مباش ایمن
نگه بیش از نفس در دیده جاسوس می نالد
غرض هیچ و تظلم سینه کوب عرض بی مغزی
عیار فطرت یاران گرفتم کوس می نالد
چنین لبریز نیرنگ خیال کیست اجزایم
که رنگم تا شکست انشا کند طاووس می نالد
وفا مشکل که خواهد خامشی از ساز مشتاقان
نفس دزدی عرق بر جبهه ناموس می نالد
زخود رفتیم اما محرم ما کس نشد بپدل
درای محمل دل سخت نامحسوس می نالد
دل باز به جوش یارب امد
شب رفت و سحرنشد شب امد
اشک از مژه بسکه بی اثر پخت
رحمم به زوال کوکب امد
بی روی تو یاد خلد کردم
مرگی به عیادت تب امد
شرمنده رسم انتظارم
جانی که نبود بر لب امد
مستان خبریست در خط جام
قاصد ز دیار مشرب امد
وضع عقلای عصر دیدم
دیوانه ما مودب امد
از اهل دول حیا مجویید
اخلاق کجاست، منصب امد
از رفتن ابرو خبر گیر
هرجا اظهار مطلب امد
گفتم چو سخن، رسم به گوشی
هرگام به پیش من لب امد
راجت در کسب نیستی بود
از هر عمل این مجرب امد
بیدل نشدم دچار تحقیق
ایینه به دست من شب امد
ز هستی قطع کن گر میل راحت در نمود امد
چو حیرت صاف ما در دست تا مژگان فرود امد
نماز ما ضعیفان معبد دیگر نمی خواهد
شکست انجا که شدمحراب طاقت درسجود امد
چه دارد سیر امکان جز امید خاک گردیدن
درین حرمانسرا هرکس عدم مشتاق بود امد
ز وضع زندگی طرفی نبستم جز به نومیدی
چه سازم این ندامت ساز پر عبرت سرود امد
به این عجزی که در بنیاد سعی خویش می بینم
شوم گر سایه از دیوار نتوانم فرود امد
ندانم دامن زلف که از کف داده ام یارب
صدای دست برهم سودنم پر مشک سود امد
گرانست از سماجت گر همه اب بقا باشد
به مجلس چون نفس بر لب نباید زود زود امد
ز هستی تا نگشم منفعل اهم نجست از دل
عرق ابی به رویم زد که این اخگر به دود امد
ز استغنا چو بیدل داشتم امید تشریفی
گسستن از دو عالم کسوتم را تار و پود امد
نتوان به تلاش از غم اسباب برامد
گوهر چه نفس سوخت که از اب برامد
غافل نتوان بود به خمخانه توفیق
ز ان جوش که دردی ز می ناب برامد
خواه انجمن ارا شد و خواه اینه پرداخت
از خانه خورشید همین تاب برامد
نیرنگ نفس شور دو عالم به عدم بست
در ساز نبود اینکه ز مضراب برامد
ای دیده وران چاره حیرت چه خیال است
ایینه عبث طالب سیماب برامد
از ساحل این بحر زبان می کشد اتش
کشتی به چه امید ز گرداب برامد
بیش از همه در عالم غیرت خجلم کرد
ان کار که بی منت احباب برامد
این دشت ز بس منفعل کوشش ما بود
خاکی که بر ان دست زدیم اب برامد
زین باغ به کیفین رنگی نرسیدیم
دریا همه یک گوهر نایاب برامد
پیدایی او صرفه موهومی ما نیست
با سایه مگوییدکه مهتاب برامد
زان گرمی نازی که دمید ازکف پایش
مخمل عرقی کردکه از خواب برامد
بیدل چو مه نو به سجودکه خمیدی
کامروز چراغ تو ز محراب برامد
عالم همه زین میکده بیهوش برامد
چون باده ز خم بیخبر از جوش برامد
چندانکه گشودیم سر دیگ تسلی
سرپوش دگر از ته سرپوش برامد
حرفی به زبان امده صد جلدکتاب ست
عنقا به خیال که فراموش برامد
ای بیخبران چاره فرمان ازل نیست
اهی که دل امروز کشد دوش برامد
بی مطلبی اینه، جمعیت دلهاست
موج گهر از عالم اغوش برامد
کیفیت مو داشت گل شیب و شبابت
پیش ازکفن این جلوه سیه پوش برامد
این دیر خرابات خیالی ست که اینجا
تا شعله جواله قدح نوش برامد
دون طبع همان منفعل عرض بزرگی ست
دستار نمود ابله پاپوش برامد
بر منظر معنی که ز اوهام بلندست
نتوان به خیالات هوس گوش برامد
صد مرحله طی کرد خرد در طلب اما
اخرپی ما ان طرف هوش برامد
از نغمه تحقیق صدایی نشنیدیم
فریاد که ساز همه خاموش برامد
دیدیم همین هستی ما زحمت ما بود
سر اخر کار ابله دوش برامد
بیدل مثل کهنه افسانه هستی
زین گوش درون رفت و از ان گوش برامد
تمام شوقیم لیک غافل که دل به راهِ که می خرامد
جگر به داغِ که می نشیند نفس به اهِ که می خرامد
ز اوج افلاک اگر نداری حضور اقبال بی نیازی
نفس به جیبت غبار دارد ببین سپاهِ که می خرامد
اگر نه رنگ از گل تو دارد بهار موهوم هستی ما
به پرده چاک این کتان ها فروغ ماهِ که می خرامد
غبار هر ذره می فروشد به حیرت ایینه تپیدن
رم غزالان این بیابان پی نگاهِ که می خرامد
ز رنگ گل تا بهار سنبل شکست دارد دماغ نازی
در این گلستان ندانم امروز، که کج کلاهِ که می خرامد
اگر امید فنا نباشد نوید افت زدای هستی
به این سر و برگ خلق اواره در پناه ِ که می خرامد
نگه به هر جا رسد چو شبنم ز شرم می باید اب گشتن
اگر بداند که بی محابا به جلوه گاهِ که می خرامد
به هرزه در پرده من و ما غرور اوهام پیش بردی
نگشتی اگه که در دماغت هوای جاهِ که می خرامد
مگر ز چشمش غلط نگاهی فتاد بر حال زار بیدل
وگرنه ان برق بی نیازی پی گیاهِ که می خرامد
ز ابرام طلب نومیدی ام اخر به چنگ امد
دعا از بس گرانی کرد دستم زیر سنگ امد
ز سعی هرزه جولان رنجها بردم درین وادی
ز پایم خار اگر امد برون از پای لنگ امد
به رنگ صبح احرام چه گلشن داشتم یا رب
که انداز خرامم در نظر پر نیمرنگ امد
تحیر بسمل تأثیر ان مژگان خونریزم
که از طوفش نگه تا سوی من امد خدنگ امد
به استقبالم از یاد نگاه کافرایینش
قیامت امد، اشوب پری، امد فرنگ امد
غباری داشتم در خامه نقاش موهومی
شکست از دامنش گل کرد و تصویرم به رنگ امد
به افسون وفا اخر غم او کرد ممنونم
که از دل دیر رفت اما چو امد بیدرنگ امد
به احسانها ی بیجا خواجه می نازد نمی داند
که خضر نشئه توفیقش از صحرای بنگ امد
شکست دل نمی دیدم نفس گر جمع می کردم
به رنگ غنچه این مشتم به خاطر بعد جنگ امد
به یاد نیستی رو تا شوی از زندگی ایمن
به اسانی برون نتوان ز کام این نهنگ امد
دو روزی طرف با دل هم ببستم چون نفس بیدل
بر این تمثال اخر خانه ایینه تنگ امد
شبم اهی ز دل در حسرت قاتل برون امد
سرش از ید بال افشانتر از بسمل برون امد
چه سازد عقل مسکین کر نپوشدکسوت مجنون
که لیلی هرکجا بی پرده شد محمل برون امد
ندارد صرفه عزت مقام خود نفهمیدن
سخن صد پیش پا خورد اززبان کز دل برون امد
به داغ فوت فرصت سوختن هم عالمی دارد
چراغان کرد ان پروانه کز محفل برون امد
سراغ عافیت گم بود در وحشتگه امکان
طلب از ابله فالی زد و منزل برون امد
رهایی نیست از هستی بغیر از خاک کردیدن
از این درپای عبرت هرکه شد ساحل برون امد
به کوشش ربط نتوان داد اجزای هوایی را
دل از خود جمع کردن عقده مشکل برون امد
ندارد حسن یکتایی ز جیب غیر جوشیدن
حق از حق جلوه گر شد باطل از باطل برون امد
دماغ خاکساری هم عروج نشئه ای دارد
من امیدی دماندم تا نهال از گل برون امد
که دارد طاقت هم چشمی ظرف حباب من
محیط ازخود تهی گردید تا بیدل برون امد
فالی از داغ زدم دل چمن ایین امد
ورق لاله به یک نقطه چه رنگین امد
جرأت سعی، دماغ تپش ارایی کیست
پای خوابیده ما ابله بالین امد
چون دو ابرو که نفس سوخته ربط همند
تیغ او زخم مرا مصرع تضمین امد
عافیت می طلبی بگذر از اندیشه جاه
شمع را افت سر افسر زرین امد
تلخکامی ست ز درک من و ما حاصل کوش
بی حلاوت بود ان کس که سخن چین امد
صفحه ساده هستی رقم غیر نداشت
هرکه شد محرم این اینه خودبین امد
سایه از جلوه خورشید چه اظهار کند
رفتم از خویش ندانم به چه ایین امد
هرکسی در خور خود نشئه راحت دارد
خار پا را ز گل ابله بالین امد
در خزان غوطه زن و عرض بهاری دریاب
عالمی رفت به بیرنگی و رنگین امد
صبر کردیم و به وصلی نرسیدیم افسوس
دامن ما ته سنگ از دل سنگین امد
بیدل از عجز طلب صید فراغت داریم
سایه را بخت نگون طره مشکین امد
گل به سر، جام به کف، ان چمن ایین امد
میکشان مژده، بهار امد و رنگین امد
طبعم از دست زبان سوز تبی داشت چو شمع
عاقبت خامشی ام بر سر بالین امد
نخل گلزار محبت ثمر عیش نداد
مصرع اه همان یأس مضامین امد
حیرتم بی اثر از انجمن عالم رنگ
همچو ایینه ز صورتکده چین امد
حاصل این چمن از سودن دستم گل کرد
به کف از ابله ام دامن گلچین امد
هیچکس از غم اسباب نیامد بیرون
بار نابسته این قافله سنگین امد
چه خیالست سر از خواب گران برداریم
پهلوی ما چو گهر در ته ی بالین امد
چون نفس سر به خط وحشت دل می تازیم
جاده در دامن این دشت همان چین امد
باز بی روی تو در فصل جنون جوش بهار
سایه گل به سرم پنجه شاهین امد
خون به دل، خاک به سر، اه به لب، اشک به چشم
بی جمال تو چه ها بر من مسکین امد
بیدل اسوده تر از موج گهر خاک شدیم
رفتن از خویش چه مقدار به تمکین امد
ز تخمت چه نشو و نما می دمد
که چون ابله زیرپا می دمد
عرق در دم حاجت از روی مرد
اگر شرم دارد چرا می دمد
به حسرت نگاهی که این جلوه ها
ز مژگان رو بر قفا می دمد
وجود از عدم انقدر دور نیست
نگاه اندکی نارسا می دمد
نصیب سحر قحط شبنم مباد
نفس بی عرق بی حیا می دمد
فسونی که تا حشر خواب اورد
به گوشم نی بوریا می دمد
به ترک طلب ربشه دارد قبول
بروگر بکاری بسیا می دمد
ز خود باید ای ناله برخاستن
کزین نیستان یک عصا می دمد
معمای اسم فناییم و بس
همین نفس مطلق ز ما می دمد
به رنگ چنار از بهار امید
بس است اینکه دست دعا می دمد
ز بی اتفاقی چو مینا و جام
سر و گردن از هم جدا می دمد
به عقبا است موقوف مزد عمل
کجا کاشتند از کجا می دمد
دو روزی بچینید گلهای ناز
ز باغی که ما و شما می دمد
سرت بیدل از وهم و ظن عالمی ست
ازین بام چندین هوا می دمد
پر مفلسم به من چه نوا می توان رساند
جایی نرفته ام که دعا می توان رساند
دورم ز وصل یار به خود هم نمی رسم
یاران مرا دگر به کجا می توان رساند
پوشیده نیست انهمه گرد سراغ من
چشمی چو ابله ته پا می توان رساند
یار از نظر چو مصرع برجسته می رود
فرصت بدیهه جوست مرا می توان رساند
ای ساکنان میکده ننگ ترحم است
ما را اگر به خانه ما می توان رساند
نقش خیال عالم اب است خوب و زشت
کز یک عرق دماغ حیا می توان رساند
شام و سحر کمینگه حُسن اجابت است
ایینه ای به دست دعا می توان رساند
در عالمی که ضبط نفس راهبر شود
بی مرگ بنده را به خدا می توان رساند
بیمغزی هوس الم جاه می کشد
مکتوب استخوان به هما می توان رساند
پی کرده است گم به چمن خون بیدلان
ابی به باغبان حنا می توان رساند
گل در بغل به یاد جمال تو خفته ایم
از خاک ما چمن به جلا می توان رساند
ما بوالفضول کعبه و بتخانه نیستیم
این یک دماغ در همه جا می توان رساند
عهدی نبسته ایم به فرصت درین چمن
از ما سلام گل به وفا می توان رساند
بید ل دماغ ناز فلک پر بلند نیست
گرد خود اندکی به هوا می توان رساند
به هرجا باغبان در یاد مستان تاک بنشاند
بگو تا بهر زاهد یک دو تا مسواک بنشاند
به گلشن فکر راحت غنچه را غمناک بنشاند
گهر را ضبط خود در عقده امساک بنشاند
به رفع تلخی ایام باید خون دل خوردن
مگر صهبا خمار وهم این تریاک بنشاند
صباگر مرهم شبنم نهد برروی زخم گل
ز خار منتش عمری گریبان چاک بنشاند
درین گلشن نهال ناله دارد نوبر داغی
گل ساغر تواند چید هرکس تاک بنشاند
خیال طره حور است زهد را اگر بر سر
ز بهر زلف حوران شانه از مسواک بنشاند
دمی چون صبح می خواهم قفس بر دوش پروازی
چون گل تاکی سپهرم در دل صد چاک بنشاند
چو عشق امد، خیال غیر، رخت از سینه می بندد
شکوه برق گرد یک جهان خاشاک بنشاند
شکار زخمی ام، بیتابی ام دارد تماشایی
مبادا جوش خونم الفت فتراک بنشاند
گر چرخت نوازش کرد از مکرش مباش ایمن
کمان چون تیر را در برکشد بر خاک بنشاند
نصیب دانه نبود ز اسیا غیر از پریشانی
غبار خاطرم کی گردش افلاک بنشاند
اگر از موج گوهر می توان زد اب بر اتش
عرق هم گرمی ان روی اتشناک بنشاند
به ساز عافیت چون شعله تدبیری نمی یابم
ز خود برخاستن شاید غبارم پاک بنشاند
چوگل پر می زنم در رنگ و از خود برنمی ایم
مرا این ارزو تا کی گریبان چاک بنشاند
به رنگ قطره با هر موج دارم نقد ایثاری
مبادا گوهرم در عقده امساک بنشاند
تحیر گر نپردازد به ضبط گریه عاشق
غبار عالمی از دیده ی نمناک بنشاند
طرب خواهی نفس در یاد مژگانش به دل بشکن
تواند جام می برداشت هرکس تاک بنشاند
صفای باده ی تحقیق اگر صیقل زند ساغر
برون چون زنگت از ایینه ادراک بنشاند
به شو خی مشکل است از طینتم رفع هوس بیدل
مگر اب از حیا گشتن غبار خاک بنشاند
اگر درد طلب این گردم از رفتار جوشاند
صدای پای من خون از رگ کهسار جوشاند
چه اقبال است یا رب دود سودای محبت را
که شمع از رشته ای کز پا کشد دستار جوشاند
رموز یأس می پوشم به ستر عجز می کوشم
که می ترسم شکست بال من منقار جوشاند
چه تدبیر از بنای سایه پردازد غم هستی
مگر برخیزم ازخود تا هوا دیوار جوشاند
مشوران از تکلف انقدر طبع ملایم را
که اتش می شود ابی که کس بسیار جوشاند
به اظهار یقین هم غره دعوی مشو چندان
کز انگشت شهادت صورت زنهار جوشاند
به خاموشی امان خواه از چنین هنگامه باطل
که حرف حق چو منصور از زبانها دار جوشاند
دل هر دانه می باشد به چندین ریشه ابستن
گریبان گر درد یک سبحه صد زنار جوشاند
من و ان بستر ضعفی که افسون ادب انجا
صدا را خفته چون رگ از تن بیمار جوشاند
قیامت می برم بر چرخ و از فکر خودم غافل
حیا ای کاش چون صبحم گریبان وار جوشاند
جمال مدعا روشن نشد از صیقل دیگر
مگر خاکستر از ایینه ام دیدار جوشاند
به کلفت ساختم از امتداد زندگی بیدل
چو اب استادگی از حد برد زنگار جوشاند
دل به قید جسم از علم یقین بیگانه ماند
کنج ما را خاک خورد از بسکه در ویرانه ماند
سبحه اخر از خط زنار سر بیرون نبرد
درکمند الفت یک ریشه چندین دانه ماند
در تحیر رفت عمر و جای دل پیدا نشد
چون کمان حلقه، چشم ما به راه خانه ماند
شور سودای تو از دلهای مشتاقان نرفت
عالمی زین انجمن بر در زد و دیوانه ماند
مدتی مجنون ما بر وهم وظن خط می کشید
طرح ان مسطر به یاد لغزش مستانه ماند
در خراباتی که از شرم نگاهت دم زدند
شورمستی خول شد وسربرخط پیمانه ماند
ساز عمر رفته جز افسوس اهنگی نداشت
زان همه خوابی که من دیدم همین افسانه ماند
شوخ چشمان را ادب در خلوت دل ره نداد
حلقه ها بیرون در زین وضع گستاخانه ماند
دل فسرد و ارزوها در کنارش داغ شد
بر مزار شمع جای گل پر پروانه ماند
اخرکارم نفس در عالم تدبیر سوخت
هرسر مویی که من تک می زدم در شانه ماند
حال من بیدل نمی ارزد به استقبال وهم
صورت امروز خود دیدم غم فردا نماند
طالعم زلف یار را ماند
وضع من روزگار را ماند
دل هوس تشنه است ورنه سپهر
کاسه زهر مار را ماند
نفس من به این فسرده دلی
دود شمع مزار را ماند
بسکه بی دوست داغ سوختنم
گلخنم لاله زار را ماند
خار دشت طلب ز ابله ام
مژه اشکبار را ماند
نقش پایم به وادی طلبت
دیده انتظار را ماند
عجزم از وضع خود سری واداشت
ناتوانی وقار را ماند
یار در رنگ غیر جلوه گر است
هم چو نوری که نار را ماند
جگر چاک صبح و دامن شب
شانه و زلف یار را ماند
عزلت ایینه دار رسواییست
این نهان اشکار را ماند
نیک در هیچ حال بد نشود
گل محال است خار را ماند
با دو عالم مقابلم کردند
حیرت ایینه دار را ماند
مایه بیغمی دلی دارم
که چو خون شد بهار را ماند
هر چه از جنس نقش پا پیداست
بیدل خاکسار را ماند
موج گل بی تو خار را ماند
صبح، شبهای تار را ماند
به فسون نشاط خون شده ام
نشئه من خمار را ماند
چشم ایینه از تماشایش
نسخه نوبهار را ماند
زندگانی وگیر و دار نفس
عرصه کارزار را ماند
گل شبنم فروش این گلشن
سینه داغدار را ماند
چند باشی ز حاصل دنیا
محو فخری که عار را ماند
شهرت اعتبار تشهیرست
معتبر خر سوار را ماند
دود اهم ز جوش داغ جگر
نگهت لاله زار را ماند
می کشندت ز خلق خوش باشد
جاه هم پای دار را ماند
تا نظر باز کرده ای هیچ است
عمر برق شرار را ماند
مژه واکردنی نمی ارزد
همه عالم غبار را ماند
محو یاریم و ارزو باقی ست
وصل ما انتظار را ماند
بی تو اغوش گریه الودم
زخم خون درکنار را ماند
سایه را نیست افت سیلاب
خاکساری حصار را ماند
نسخه صد چمن زدیم بهم
نیست رنگی که یار را ماند
مژه خونفشان بیدل ما
رگ ابر بهار را ماند
دلدار رفت و دیده به حیرت دچار ماند
با ما نشان برگ گلی زان بهار ماند
خمیازه سنج تهمت عیش رمیده ایم
می انقدر نبود که رنج خمار ماند
از برگ گل درین چمن وحشت ابیار
خواهد پری ز طایر رنگ بهار ماند
یاسم نداد رخصت اظهار ناله ای
چندن شکست دل که نفس در غبار ماند
اگاهیم سراغ تسلی نمی دهد
از جوهر اب اینه ام موجدار ماند
غفلت به نازبالش گل داد تکیه ام
پای به خواب رفته من در نگار ماند
انجا که من ز دست نفس عجز می کشم
دست هرر سنگ به زیر شرار ماند
باید به فرصت طربم خون گریستن
تمثال رفت واینه تهمت شکار ماند
یعقوب وار چشم سفیدی شکوفه کرد
با من همین گل از چمن انتظار ماند
بیدل از ان بهار که توفان جلوه داشت
رنگم شکست و اینه ای در کنار ماند
رفتیم و داغ ما به دل روزگار ماند
خاکستری ز قافله اعتبار ماند
از ما به خاک وادی الفت سواد عشق
هرجا شکست ابله دل یادگار ماند
دل را تپیدن از سرکوی تو برنداشت
این گوهر اب گشت و همان خاکسار ماند
وضع حیاست دامن فانوس عافیت
از ضبط خود چراغ گهر در حصار ماند
مفت نشاط هیچ اگر فقر و گر غنا
دستی نداشتم که بگویم ز کار ماند
زنهار خو مکن به گرانجانی انقدر
شد سنگ ناله ای که درین کوهسار ماند
فرصت نماند و دل به تپش همعنان هنوز
اهو گذشت و شوخی رقص غبار ماند
هرجا نفس به شعله تحقیق سوختیم
کهسار بر صدا زد و مشتی شرار ماند
پیری سراغ وحشت عمر گذشته بود
مزدور رفت دوش هوس زیر بار ماند
نگذاشت حیرتم که گلی چینم از وصال
از جلوه تا نگاه یک اغوش وار ماند
خودداری ام به عقده محرومی ارمید
در بحر نیز گوهر من برکنار ماند
مژگان ز دیده قطع تعلق نمی کند
مشت غبار من به ره انتظار ماند
بیدل ز شعله ای که نفس برق ناز داشت
داغی چو شمع کشته به لوح مزار ماند
از دلم بگذشت و خون در چشم حیرت ساز ماند
گرد رنگی یادگارم زان بهار ناز ماند
پیش از ایجاد توهم جوهر جان داشت جسم
تا پری در شوخی امد شیشه از پرواز ماند
کاروان ما و من یکسر شرر دنباله است
امتیازی دامن وحشت گرفت و باز ماند
شمع یک رنگی ز فانوس خموشی روشن است
نیست جز تار نفس چون ناله از اواز ماند
امتیاز گوشه گیری دام راه کس مباد
صید ما از اشیان در چنگل شهباز ماند
حلقه سرگشتگی دارد به گوش گردباد
نقش پایی هم گر از مجنون به صحرا باز ماند
کیست در راهت دلیل کاروان شوق نیست
ناله بال افشاند هرجا طاقت پرواز ماند
داغ نیرنگ وفا را چاره نتوان یافتن
جلوه خلوت پرور و نظاره بیرون تاز ماند
تا به بیرنگیست سیر پرفشانیهای رنگ
یافت انجام انکه سر در دامن اغاز ماند
صیقل تدبیر برایینه ما زنگ ریخت
شعله این تیغ اخر در دهان گاز ماند
یاد عمر رفته بیدل خجلت بیحاصلی ست
باز پیوستن ندارد انچه از ما باز ماند
در گلستانی که چشمم محو ان طناز ماند
نکهت گل نیز چون برگ گل از پرواز ماند
بسکه فطرتها به گرد نارسایی بازماند
یک جهان انجام، خجلت پرور اغاز ماند
نغمه ها بسیار بود اما ز جهل مستمع
هرقدر بی پرده شد در پرده های ساز ماند
حسن در اظهار شوخی رنگ تقصیری ندشت
چشمها غفلت نگه شد جلوه محو باز ماند
این زمان، حسرت، تسلی خانه جمعیت است
بی خیالی نیست ان ایینه کز پرداز ماند
نقش نیرنگ حقیقت ثبت لوح دل بس است
شوق غافل نیست گر چشم تماشا باز ماند
جوهر ایینه من سوخت شرم جلوه اش
حیرتی گل کرده بودم لیک محو ناز ماند
عمرها شد خاک بر سر می کند اجزای من
یارب این گرد پریشان از چه دامن باز ماند
شعله ما دعوی افسردن اخر پیش برد
برشکست رنگ بستم انچه ازپرواز ماند
صافی د ل شبهه هستی به عرض اوردن است
عکس هرجا محو شد ایینه از پرداز ماند
جاده سرمنزل مقصد خط پرگار داشت
عالمی انجامها طی کرد و در اغاز ماند
یار رفت از دیده اما از هجوم حیرتش
با من از هر جلوه ای ایینه داری باز ماند
خامشی روشنگر ایینه دیدار بود
با سواد سرمه پیوست انچه از اواز ماند
ازگداز صد جگر اشکی به عرض اورده ام
بخیه ای اخر ز چاک پرده های راز ماند
بیدل از برگ و نوای ما سیه بختان مپرس
روزگار وصل رفت و طالع ناساز ماند
شوق تا محمل به دوش طبع وحشت ساز ماند
بال عنقا موج زدگردی که از ما باز ماند
نیست جز مهر زبان موج تمکین گهر
دل چو ساکن شد نفس از شوخی پرواز ماند
چشم واکردیم دیگر یاد پیش و پس کراست
فکر انجام شرار و برق در اغاز ماند
کی حریف وحشت سرشار دل گردد سپند
این جرس از کاروان ما به یک اواز ماند
وحشت صبح از نفس ایجاد شبنم می کند
در گره گم گشت تار ما ز بس بی ساز ماند
هیچکس از خجلت دیدار مژگان برنداشت
اینه دور از تماشا یک نگاه انداز ماند
شمع یکسر اشک و اه خویش با خود می برد
هم به زیرپای ما ماند انچه از ما باز ماند
در خزان سیر بهارم ز بن گلستان کم نشد
رنگها پرواز کرد و حیرتم گلباز ماند
از فرامش خانه عرض شرر جوشیده ام
گرد بالی داشتم در عالم پرواز ماند
صفحه دل تیره کردم بیدل ازمشق هوس
بسکه برهم خورد این ایینه از پرداز ماند
از هجوم کلفت دل ناله بی اهنگ ماند
بوی این گل از ضعیفی در طلسم رنگ ماند
سوختیم و مشت خاشاکی ز ما روشن نشد
شعله ما چون نفس در دام این نیرنگ ماند
از حیا موجی نزد هر چند دل از هم گداخت
اب شد ایینه اما حیرتش در چنگ ماند
سنگ راه هیچکس تحصیل جمعیت مباد
قطره بیتاب ما گوهر شد و دلتنگ ماند
در خرابات هوس تا دور جام ما رسید
بیدماغی از شراب و نکبتی از بنگ ماند
عجز طاقت در طلب ما را دلیل عذر نیست
منزلی کوتا نباید سر به پای لنگ ماند
منت سیقل مکش، دردسر اوهام چند
عکس معدوم است اگر ایینه ا ت در زنگ ماند
اخر از سعی ضعیفی پیکر فرسوده ام
همچو اخگر زیر دیوار شکست رنگ ماند
نیست تکلیف تپیدنهای هستی در عدم
ارمیدن مفت ان سازی که بی اهنگ ماند
نام را نقش نگینها بال پرواز رساست
ما ز خود رفتیم اگر پای طلب در سنگ ماند
یکقدم ناکرده بیدل قطع راه ارزو
منزل اسودگی ازما به صد فرسنگ ماند
رشته بگسیخت نفس زیر و بم ساز نماند
گوش ما باز شد امروز که اواز نماند
واپسی بین که به صد کوشش ازین قافله ها
بازماندن دو قدم نیز ز ما باز نماند
ترک جرأت کن اگر عافیتت می باید
اشیان در ته بال است چو پرواز نماند
ساز اظهار جز انجام نفس هیچ نبود
خواستم درد دلی سرکنم اغاز نماند
شرم مخموری ام از جبهه مینای غرور
عرقی ریخت که می در قدح راز نماند
با همه نفی سخن شوخی معنی باقیست
بال و پر ریخت گل و رنگ ز پرواز نماند
غنچه راز ازل نیم تبسم پرداخت
پرده غیر هجوم لب غماز نماند
سایه از رنگ مگر صرفه تحقیق برد
هرچه ما اینه کردیم به پرداز نماند
موج ما را زگهر پای هوس خورد به سنگ
سعی لغزید به دل گرد تک وتاز نماند
بیدل این باغ همان جلوه بهار است اما
شوق ما زنگ زد ایینه گداز نماند
گر ایینه ات در مقابل نماند
خیال حق و فکر باطل نماند
نه صبحی ست اینجا نه بامی ست پیدا
کجا عرش وکو فرش اگر دل نماند
همین پوست مغز است اگر واشکافی
خیال است لیلی چو محمل نماند
نم خون عشاق اگر شسته گردد
حنا نیز در دست قاتل نماند
ز دانش به صد عقده افتاده کارت
جنون گرکنی هیچ مشکل نماند
نخواهی به تاب نفس غره بودن
که این شمع اخر به محفل نماند
نشان گیر ازگرد عنقا سراغم
به ان نقش پایی که درگل نماند
برد شوق اگر لذت نارسیدن
اقامت در اغوش منزل نماند
مجازافرین است میل حقیقت
کرم گرکند ناز سایل نماند
نفس عالمی دارد اما چه حاصل
دو دم بیش پرواز بسمل نماند
جهان جمله فرش خیال است اما
ز صیقل گر ایینه غافل نماند
دل جمع دارد چه دنیا چه عقبا
چوگوهر شدی بحر و ساحل نماند
در این بزم ز اثار اسرارسنجان
چه ماند اگر شعر بیدل نماند
دل بال یاس زد نفس مغتنم نماند
منزل غبار سیل شد و جاده هم نماند
ارام خود نبود نصیب غبار ما
نومیدی ای دگر که کنون تاب رم نماند
افسون حرص هم اثرش طاقت ازماست
ان مایه اشتهاکه توان خورد غم نماند
سعی امید بر چه علم دست و پا زند
کز سرنوشت جز نم خجلت رقم نماند
فرسود از تپش مژه در چشم و محو شد
اخربه مشق هرزه نگاهی قلم نماند
برگ سپند سوخته دود شرار نیست
اتش به طبع ساز زد و زپر و بم نماند
یاد شباب نیز به پیری ز یاد رفت
دوزخ به از دمی که حضور ارم نماند
پوچ است قامت خم و ارایش امل
پرچم کسی چه شانه زند چون علم نماند
شرمی مگر بریم به د ریوزه عرق
دریا دگر چه موج طرازد که نم نماند
یاران سراغ ما به غبار عدم کنید
رفتیم انقدر که نشان قدم نماند
اکنون نشان ناوک اهیم، اه کو
پشت کمان شکست به حدی که خم نماند
بیدل حساب وهم رها کن چه زندگی ست
بسیار رفت از عدد عمر و کم نماند
کم نیست صحبت دل گر مرد، زن نماند
ایینه خانه ای هست، گر انجمن نماند
گر حسرت هوس کیش بازاید از فضولی
کلفت کراست هر چند گل در چمن نماند
افسون کاهش اینجا تاب و تب نفسهاست
دامن فشان بر این شمع تا سوختن نماند
عرفان ز فهم دوری ست، ادراک بی حضوری ست
جهدی که در خیالت این علم و فن نماند
چون صبح از این بیابان چندان تلاش رم کن
کز دامن بلندت گرد شکن نماند
یاد گذشتگان هم اینده است اینجا
در کارگاه تجدید چیزی کهن نماند
بر وضع خلق ختم است ارایش حقیقت
گلشن کجاست هرگه سرو و سمن نماند
مجنون به هر در و دشت محو کنار لیلی ست
عاشق به سعی غربت دور از وطن نماند
گرد خیال تا کی هر سو دهد نشانم
جایی روم که انجا او هم ز من نماند
این مبحث تو و من از نسخه عدم نیست
گر زان دهن بگویم جای سخن نماند
یاران به وسع امکان در ستر حال کوشید
تصویر انفعالیم گر پیرهن نماند
بیدل به دیر اعراض انصاف نیست ورنه
تاوان بت پرستی بر برهمن نماند
دلدار گذشت و نگه بازپسین ماند
از رفتن او انچه به ما ماند همین ماند
چون شمع که خاکسترش ایینه داغ است
من سوختم و چشم سیاهی به کمین ماند
دیگر چه نثار تو کند مشت غبارم
یک سجده جبین داشتم انهم به زمین ماند
گر هوش پود عبرت شهرت طلبیهاست
خمیازه خشکی که ز شاهان به نگین ماند
گرد نفس تست پرافشان تو هم
زپن انجمن شوق نه ان رفت ونه این ماند
از نقش تو دارد خلل ایینه تحقیق
هرجا اثر وهم و گمان رفت یقین ماند
هرچند غبارم همه بر باد فنا رفت
امید به کوی تو همان خاک نشین ماند
بی برگیم ازکلفت اسباب براورد
کوتاهی دامان من از غارت چین ماند
خاکستر من نذر نسیم سرکویی ست
این گرد محال است تواند به زمین ماند
تا منتخبی واکشم از نسخه تسلیم
چون ماه نوم یک خم ابرو ز جبین ماند
دنباله مینای زکف رفته ترنگیست
دل رفت و به گوشم اثر اه حزین ماند
بیدل به رهش داغ زمینگیری اشکم
سر در ره جانان نتوان خوشتر ازین ماند
بسکه بیمارتو بر بستر غم یکرو ماند
یاد گرداندن اگر داشت ته پهلو ماند
زندگی رفت ولی پاس وفا را نازم
کز قد خم به سر سایه ان ابرو ماند
چون مه نو همه را پیش کماندار قضا
تیغ جرأت سپر افکند و خم بازو ماند
تا قیامت اثر ننگ فضولی باقیست
چینی مجلس فغفورشکست و مو ماند
همه رفتند ازین باغ و طلب درکار است
انچه از فاخته ها ماند همین کوکو ماند
بازمی داردت از هرزه دوی کسب کمال
نافه چون پخته شد از همرهی اهو ماند
گردن از جیب چه تصویر برارم یارب
رنگ در خامه نقاش سر زانو ماند
ای حباب اینه حسن وقار تو حیاست
چون عرق ریختی از چهره نخواهد رو ماند
همچو عکسی که برد سادگی از اینه ها
هرچه در طبع تو جا کرد تو رفتی او ماند
فوت فرصت المی نیست که زایل گردد
رنگها رفت و به تشویش دماغم بو ماند
من گم کرده بضاعت به چه نازم بیدل
دلکی بود ازبن پیش در ان گیسو ماند
بهار عمر به صبح دمیده می ماند
نفس به وحشت صید رمیده می ماند
نسیم عیش اگر می وزد درین گلشن
به صیت شهپر مرغ پریده می ماند
به هرچه دیده گشودیم موج خون، گل کرد
نگاه ما به رگ نیش دیده می ماند
بیاکه بی تو به چشم ترم هجوم نگاه
به موج صفحه مسطر کشیده می ماند
ز عجز اگر سر طومار شکوه بگشایم
نفس به سینه چو خط بر جریده می ماند
کجا رویم که دامان سعی بسمل ما
ز ضعف در ته خون چکیده می ماند
چه گل کنیم به دامن ز پای خواب الود
بهار ابله هم نادمیده می ماند
به نارسایی پرواز رفته ام از خویش
پر شکسته به رنگ پریده می ماند
قدح به دست خمستان شوق کیست بهار
که گل به چهره ساغر کشیده می ماند
به حسرت دم تیغت جراحت دل ما
به عاشقان گریبان دریده می ماند
به طبع موج گهر اضطراب نتوان یافت
سرشک ما به دل ارمیده می ماند
ز نسخه دو جهان درس ما فراموشی ست
به گوش ما سخنی ناشنیده می ماند
مرا به بزم ادب کلفتی که هست این است
که شوق بسمل و دل ناتپیده می ماند
خوش است تازه کنی طبع دوستان بیدل
که فطرتت به شراب رسیده می ماند
ز بعد ما نه غزل نی قصیده می ماند
ز خامه ها دو سه اشک چکیده می ماند
چمن به خاطر وحشت رسیده می ماند
بساط غنچه به دامان چیده می ماند
ثبات عیش که دارد که چون پر طاووس
جهان به شوخی رنگ پریده می ماند
شرار ثابت و سیاره دام فرصت کیست
فلک به کاغذ اتش رسیده می ماند
کجا بریم غبار جنون که صحرا هم
ز گردباد به دامان چیده می ماند
ز غنچه دل بلبل سراغ پیکان گیر
که شاخ گل به کمان کشیده می ماند
بغیر عیب خودم زین چمن نماند به یاد
گلی که می دمد از خود به دیده می ماند
قدح به بزم تو یارب سر بریده کیست
که شیشه هم به گلوی بریده می ماند
غرور اینه خجلت است پیران را
کمان ز سرکشی خود خمیده می ماند
هجوم فیض در اغوش ناتوانیهاست
شکست رنگ به صبح دمیده می ماند
در این چمن به چه وحشت شکسته ای دامن
که می روی تو و رنگ پریده می ماند
به نام محض قناعت کن از نشان عدم
دهان یار به حرف شنیده می ماند
ز سینه گر نفسی بی تو می کشد بیدل
به دود از دل اتش کشیده می ماند
نه غنچه سر به گریبان کشیده می ماند
ز سایه سرو هم اینجا خمیده می ماند
زمین و زلزله، گردون و صد جنون گردش
در این دو ورطه کسی ارمیده می ماند
ز بلبل و گل این باغ تا دهند سراغ
پر شکسته و رنگ پریده می ماند
ز یأس، شیشه رشکی مگر زنیم به سنگ
وگرنه صبح طرب نادمیده می ماند
خیال نشتر مژگان کیست در گلشن
که شاخ گل به رک خون کشیده می ماند
به دور زلف تو گیسوی مهوشان یکسر
به نارسایی تاک بریده می ماند
چو گل به ذوق هوس هرزه خند نتوان بود
شکفتگی به دهان دریده می ماند
خیال کینه به دل گر همه سر مویی ست
به صد قیامت خار خلیده می ماند
طراوت من و مایی که مایه اش نفس است
به خونی از رگ بسمل چکیده می ماند
گداخت حیرتم از نارسایی اشکی
که اب می شود و محو دیده می ماند
ز بسکه رشته ساز نفس گسیخته است
نشاط دل به نوای رمیده می ماند
غنیمت است دمی چند مشق ناله کنیم
قفس به صفحه مسطر کشیده می ماند
به هرچه وانگری سربه دامن خاک است
جهان به اشک ز مژگان چکیده می ماند
حیا نخواست خیالش به دل نقاب درد
که داغ حسرت بیدل به دیده می ماند
زان نشئه که قلقل به لب شیشه دواند
صد رنگ صریر قلمم ریشه دواند
چون شمع اگر سوخت سر و برگ نگاهم
خاکستر من شعله در اندیشه دواند
از عشق و هوس چاره ندارم چه توان کرد
سعی نفس است این که به هرپیشه دواند
خار و خس اوهام گرفته ست جهان را
کو برق که یک ریشه درین بیشه دواند
در ساز وفا ناخن تدبیر دگر نیست
فرهاد همان بر سر خود تیشه دواند
انجا که خیالت چمن ارای حضور است
مژگان به صد انداز نگه ریشه دواند
در بزم تو شمعی به گداز امده وقت است
رنگی به رخم غیرت هم پیشه دواند
محو است به خاموشی مستان نگاهت
شوری که نفس در نفس شیشه دواند
بیدل گهر نظم کسی راست که امروز
در بحر غزل زورق اندیشه دواند
گر ناله من پرتو اندیشه دواند
توفان قیامت به فلک ریشه دواند
شوق تو به سامان خراش دل عشاق
ناخن چه خیال است مگر تیشه دواند
دور از مژه اشک است و همان بی سر و پایی
غربت همه کس را به چنین بیشه دواند
شوری ست در این بزم کز افسون شکستن
چندان که پری بال کشد شیشه دواند
صد کوچه خیال ست غبار نفس اینجا
تا سیر گریبان به چه اندیشه دواند
مجنون تو راگر همه تن بند خموشی ست
چون نی هوس ناله به صد بیشه دواند
وقت است که چون غنچه به افسون خموشی
در ناله بلبل نفسم ریشه دواند
سعی امل از قد دوتا چاره ندارد
بیدل به ره کوهکنی تیشه دواند
پی تحقیق کسانی که گرو تاخته اند
همه چون صبح به خمیازه نفس باخته اند
عاجزی کسب کمال است که یکسر چو هلال
تیغ بازان تعین سپر نداخته اند
حسن خورشید ازل در نظراما چه علاج
سایه ها اینه از زنگ نپرداخته اند
علمی کوکه هوس گردن ناز افرازد
بسملی چند به حیرت مژه افراخته اند
راحت و وضع تکلف چه خیال است اینجا
مفت جمعی که به بی ساختگی ساخته اند
کم نشد شور طلب ازکف خاکستر ما
وصل جوبان فنا، هم قفس فاخته اند
از اسیران وفا جرات پرواز مخواه
پر ما جمله برون قفس انداخته اند
استینها همه دست است به قدرتگه لاف
خودسران تیغ نیامی به هوا اخته اند
قدردانی چه خیال است در ابنای زمان
بیدل اینها همه از عالم نشناخته اند
در بساطی که دم تیغ ادب اخته اند
بی نیازان سر و گردن به خم افراخته اند
نه فلک را به خود افتاده سر وکار جدال
عرصه خالی و ز حیرت سپر انداخته اند
در مقامی که دل و دیده و دیدار یکیست
همه داغند که ایینه نپرداخته اند
چه بهار و چه خزان در چمنستان حضور
عرض هر رنگ که دادند همان باخته اند
همچو عنقاکه به جز نام ندارد اثری
همه اوازه ی پرواز ز پر ساخته اند
بلبلان چمن قرب به اهنگ یقین
می سرایند و همان هم سبق فاخته اند
از ازل تا به ابد انچه تماشا کردیم
خود نمایان خیال اینه پرداخته اند
گر به منزل نرسیده ست کسی نیست عجب
کان سوی خویش ندارند ره و تاخته اند
چاره ی خودسری خلق چه امکان دارد
شش جهت انجمن عیش به غم ساخته اند
خودشناسی عرض جوهر یکتایی نیست
بیدل اینها همه خویشند که نشناخته اند
صفا فریب فقیهان نفس گداخته اند
که هر طرف چو تیمم وضوی ساخته اند
درین بساط به جز رنگ رفته چیزی نیست
کسی چسان برد ان بازییی که باخته اند
ز وضع بی بری سرو و بید عبرت گیر
که گردنند و عجب مختلف فراخته اند
مال رونق گل تا به داغ پنهان نیست
درین چمن همه طاووس های فاخته اند
ز عرض شوکت دونان مگو که موری چند
ز بال بر سر خود تیغ فتنه اخته اند
مده ز سعی فضولی غبار امن به باد
به هیچ ساختگان قدر خود شناخته اند
ز استقامت یاران عرصه هیچ مپرس
چو شمع جمله علمهای رنگ باخته اند
به گرد قافله رفتگان رسیدن نیست
نفس مسوز که بسیار پیش تاخته اند
مباش غافل از انداز شعر بیدل ما
شنیدنی ست نوایی که کم نواخته اند
چون برگ گل ز بس پر و بالم شکسته اند
مکتوب وحشتم به پر رنگ بسته اند
پروانه مشربان به یک انداز سوختن
از صد هزار زحمت پر واز رسته اند
فرصت کفیل وحشت کس نیست زپن چمن
گلها بس است دامن رنگی شکسته اند
تمثال من در اینه پیدا نمی شود
در پرده خیال توام نقش بسته اند
افسردگی به سوختگانت چه می کند
اینجا سپندها همه با ناله جسته اند
عالم تمام خون شد و از چشم ما چکید
خوبان هنوز منکر دلهای خسته اند
ان بیخودان که ضبط نفس کرده اند ساز
اسوده تر ز اواز تارگسسته اند
ازادگان به گوشه دامن فشاندنی
چون دشت در غبار دو عالم نشسته اند
سر برمکش ز جیب که گلهای این چمن
از شوق غنچگی همه محتاج دسته اند
ما راهمان به خاک ره عجز واگذار
واماندگان در ابله دامن شکسته اند
بیدل ز تنگنای جهانت ملال نیست
پرواز ناله را به قفس ره نبسته اند
نقش دویی بر اینه من نبسته اند
رنگ دل است اینکه به روبم شکسته اند
ارام عاشقان رم پرواز دیگر است
چون شعله رفته اند ز خود تا نشسته اند
غافل مشو زحال خموشان که از حیا
صد رنگ ناله در نگه عجز بسته اند
هوشی که رنگ و بوی پرافشان این چمن
اواز دلخراش جگرهای خسته اند
بیگانگی ز وضع نفس بال می زند
این رشته را ز نغمه الفت گسسته اند
ابنای روزگار برای گلوی هم
خنجر شدن اگر نتوانند دسته اند
جمعی که دم زعالم توحید می زنند
پیوسته اند با حق و از خود نرسته اند
افاق نیست مرکز ارام هیچکس
زبن خانه کمان همه یک تیر جسته اند
غافل ز پاس اب رخ عجز ما مباش
ما را به یاد طرف کلاهی شکسته اند
بیدل نجسته است گهر از طلسم اب
نقدی ست دل که در گره اشک بسته اند
عمری ست رخت حسرتم از سینه بسته اند
راه نفس به خلوت ایینه بسته اند
وارستگی ز اطلس و دیبا چه ممکن است
این شعله را به خرقه پشمینه بسته اند
وحدتسرای دل نشود جلوه گا ه غیر
عکس است تهمتی که بر ایینه بسته اند
از نقد دل تهی ست بساط جهان که خلق
بر رشته نفس گره کینه بسته اند
گو پاسبان به خواب طرب زن که خسروان
دلها چو قفل بر در گنجینه بسته اند
مضمونی از خیال تأمل رمیده ایم
تقویم حال ما همه پارینه بسته اند
غافل نی ام ز صورت واماندگان خاک
در پای من ز ابله ایینه بسته اند
چون شمع کشته عجزپرستان خدمتت
دستی ست نقش داغ که بر سینه بسته اند
بیگانه است شعله ز پیوند عافیت
از سوختن به خرقه ما پینه بسته اند
بیدل به سعد و نحس جهان نیست کار ما
طفلان دلی به شنبه و ادینه بسته اند
دونان که در تلاش گهر دست شسته اند
چون سگ به استخوان چقدر دست شسته اند
بر خوان وهم منتظران بساط حرص
نی خشک دیده اند و نه تر، دست شسته اند
جمعی به ذلتی که برند ازکباب دل
از خود چو شمع شام و سحر دست شسته اند
زین مایده حضور حلاوت نصیب کیست
سیلی خوران به موج خطر دست شسته اند
هستی نفس گداخته نام جرات است
بی زهره ها همه ز جگر دست شسته اند
در چشمه خیال هم ابی نمانده است
از بسکه رفتگان ز اثر دست شسته اند
سیر چنارکن که مقیمان این بهار
از حاصل ثمر چقدر دست شسته اند
دربا تلاطم ایسنه، صحرا غبارخیز
از عافیت چه خشک و چه تر دست شسته اند
رفع کدورت دو جهان سودن کفی ست
ازادان به اب گهر دست شسته اند
هر سبزه ترزبان خروش اناالحناست
خوبان درین حدیقه مگر دست شسته اند
تا لب گشوده اند به حرف تبسمت
شیرین لبان ز شیر و شکر دست شسته اند
بیدل کراست اگهی از خود که چون حباب
در تشت واژگونه ز سر دست شسته اند
جمعی که پر به فکر هنر درشکسته اند
ایینه ها به زبنت جوهر شکسته اند
جرات ستای همت ارباب فقر باش
کز گرد ارزو صف محشر شکسته اند
با شوکت جنون هوس تخت جم کراست
دیوانگان در ابله افسر شکسته اند
بیماری مواد طمع را علاج نیست
صفرای حرص در جگر زر شکسته اند
در محفلی که سازش افت سلامت است
اسایش از دلی که مکرر شکسته اند
کم فرصتی کفیل شکست خمارنیست
تا شیشه سرنگون شده ساغر شکسته اند
تغییر وضع ما اثر ایجاد وحشتی ست
دامان گل به رنگ برابر شکسته اند
از گردنم سرشته چه خیزد به غیر عجز
ماییم و پهلویی که به بستر شکسته اند
اندیشه غبار دل ما که می کند
خ ربان هزار اینه دز بر شکسته اند
محمل کشان برق نفس را سراغ نیست
گرد سحر به عالم دیگر شکسته اند
گردون غبار دیده ی همت نمی شود
عشاق دامن مژه برتر شکسته اند
پرواز کس به دامن نازت نمی رسد
گلهای این چمن چقدر پر شکسته اند
بیلد ل همین نه ما و تو نومید مطلبیم
زین بحر قطره ها همه گوهر شکسته اند
این حرصها که دامن صد فن شکسته اند
عرض کلاه داده و گردن شکسته اند
دارد شراب غفلت ابنای روزگار
بد مستیی که ساغر مردن شکسته اند
بیتابی از غبار نفس کم نمی شود
مبنای دل به روی تپیدن شکسته اند
در زلف یار هیچ دل ازردگی نداشت
این دانه ها ز دوری خرمن شکسته اند
یارب شکست من به چه افسون شود درست
دارم دلی که پیشتر از من شکسته اند
در عالمی که سنگ شررخیز وحشت است
گرد مرا چو اب در اهن شکسته اند
هرگل که دیدم ابله خون چکیده بود
یا رب چه خار در دل گلشن شکسته اند
صد برق درکمین نفس موج می زند
مردم نظر به شعله ایمن شکسته اند
پرواز من چو موج گهر در دل است و بس
بالی که داشتم به تپیدن شکسته اند
هر ذره ام به رنگ دگر می دهد نشان
جوش بهارم اینه من شکسته اند
امروز نفی هم گل اقبال دوستی ست
یاران ز رنگ ما صف دشمن شکسته اند
ما عاجزان ز کوی تو دیگر کجا رویم
در پای رشته ها سر سوزن شکسته اند
سنگی ز ننگ عجز به مینای ما نخورد
ما را همان به درد شکستن شکسته اند
یک گل در این بهار اقامت سراغ نیست
بیدل ز رنگ خود همه دامن شکسته اند
شمعها زین انجمن بی صرفه تازان رفته اند
هر طرف سر بر هوا سوی گریبان رفته اند
اشنایی با قماش بوی پیراهن کراست
کاروانها با نگاه پیر کنعان رفته اند
حسن یکتایی تو از وحشی نگاهان دم مزن
از سواد غیرت لیلی غزالان رفته اند
خاک صحرای محبت نر گسستان نقش پاست
مفت چشم ماکزین ده خو ش نگاهان رفته اند
پان رفتار نفس جز دست بر هم سوده نیست
رفته ها یکسر ازین وادی پشیمان رفته اند
صبح محشر کی دمد تا چشم عبرت واکنیم
خوابناکان در خم دیوار مژگان رفته اند
ابله شاید به داد هرزه جولانی رسد
تاگهر این موجها افتان و خیزان رفته ا ند
کیست با پیکان دلدوز قضاگردد طرف
چون سخن تا رفته اند از لب پریشان رفته اند
بزم امکان یک سحر پروانه فرصت نداشت
شمعها در داغ خوابیدند و یاران رفته اند
کس ازین حرمان سرا با ساز جمعیت نرفت
چون سخن تا رفته اند از لب پریشان رفته اند
حرص راگفتم به پری قطع کن تارامید
گفت دندانها پی اوردن نان رفته اند
خامه مژگان تر بیدل نکرد ایجاد خلق
رنگها از کلک نقاش اشک ریزان رفته اند
ان سبکروحان که تن در خاکساری داده اند
در سواد سرمه خط چون نگاه افتاده اند
برخط عجز نفس عمری ست جولان می کنی
رهروان یک سر تپش اواره ی این جاده اند
رنگ حال سرو قمری بین که در گلزار دهر
خاکساران زیر طوق و سرکشان ازاده اند
درخور ضبط نفس دل را ثبات ابروست
بحر با تمکین بود تا موجها استاده اند
ممسکان را در مدارا نرم رو فهمیده ای
لیک در سختی چو پستان زن نازاده اند
نقش مردی اب شد از ننگ این زن طینتان
کز نتایج ریش می زایند از بس ماده اند
در دبستان جهان از بسکه درس غفلت است
خلق چون لوح مزار از نقش عبرت ساده اند
بی طواف دل مدان ما را که از خود رفتگان
همچو حیرت بر در ایینه ها افتاده اند
خاک هستی یک قلم بر باد پرواز فناست
غافلان محو بز افکندن سجاده اند
عشق در هرپرد اهنگی دگر می پرورد
جام و مینا جمله گویا و خموش باده اند
همچو بیدل ذره تا خورشید این حیرت سرا
چشم شوقی درسراغ جلوه ای سر داده اند
ذره تا خورشید امکان جمله حیرت زاده اند
جز به دیدار تو چشم هیچکس نگشاده اند
خلق انسوی فلک پر می زند اما هنوز
چون نفس از خلوت دل پا برون ننهاده اند
یکدل اینجا فارغ از تشویش نتوان یافتن
این منازل یکسر از اشفتگیها جاده اند
چون حباب ازاداصعان هم دپن دریای وهم
در ته باری که بر دل نیست دوشی داده اند
جلوه او عالمی را خودپرست وهم کرد
حسن پرکار است و این ایینه ها پر ساده اند
شمع سان داغ وگداز و اشک و اه و سوختن
هم به پایت تا ز پا ننشسته ای استاده اند
این طربهایی که احرام امیدش بسته ای
چون طلسم رنگ گل یکسر شکست اماده اند
مطلب عشاق نافهمیده روشن می شود
در پر عنقاست مکتوبی که نفرستاده اند
راز مستان کیست تا پوشد که این حق مشربال
خون منصوری دو بال جوش چندین باده اند
پرسش احوال ما وصف خرام ناز تست
عاجزان چون سایه هرجا پا نهی افتاده اند
بی سیاهی نیست بیدل صورت ایجاد خط
یک قلم معنی طرازان تیره بختی زاده اند
هرجا صلای محرمی راز داده اند
اهسته تر ز بوی گل اواز داده اند
سرها به تیغ داد زبان لیک چاره نیست
بر شمع ما همین لب غماز داده اند
زان یک نوای کن که جنون کرده در ازل
چندین هزار نغمه به هر ساز داده اند
مژگان به کارخانه حیرت گشوده ایم
در دست ما کلید در باز داده اند
مرغان این چمن همه چون شبنم سحر
گر بیضه داده اند به پرواز داده اند
از نقد و جنس عالم نیرنگ چون نفس
تا واشمرده اند همان باز داده اند
سازی ست زندگی که خموشی نوای اوست
پیش از شنیدنت به دل اواز داده اند
بر فرصتی که نیست مکش حسرت ای شرار
انجام کارها به یک اغاز داده اند
خواهی به شک نظر کن و خواهی یقین شناس
ایینه خیال تو پرداز داده اند
ای شمع ناز کن تو به سامان عشرتت
رنگ بهار خرمن گل باز داده اند
بیدل تو هم بناز دو روزی که عمرهاست
اوهام داد اینه ناز داده اند
از شکست رنگم اب روی شاهی داده اند
همچو موجم سر به سیر کج کلاهی داده اند
چشم باید واکنی ساغر به دست غیر نیست
نشئه تحقیق از مه تا به ماهی داده اند
فتنه این خاکدانی، اندکی اشفته باش
درخور شورت قیامث دستگاهی داده اند
قطره ها تا بحر سامان جوش اسرار غناست
هرچه را شایسته ای خواهی نخواهی داده اند
بر حضیض طالع اهل سخن بایدگریست
خامه ها را یکقلم سر در سیاهی داده اند
از بهارم پرتو شمع سحر نتوان شناخت
اینقدر خاصیتم در رنگ کاهی داده اند
ناز بینایی درین محفل تغافل مشربی ست
کم نگاهان را برات خوش نگاهی داده اند
محو دیدارم رموز حیرتم پوشیده نیست
از نگاه رفته مژگانها گواهی داده اند
تا فنا چون شمع خواهم سر به جیب از خویش رفت
انقدر پایی که باید گشت راهی داده اند
تا نفس باقی ست بیدل پرفشان وهم باش
کوشش بیحاصلت چندان که خواهی داده اند
روزگاری شد که از اهل وفا دل برده اند
رخت خود زین بحر گوهرها به ساحل برده اند
ماضی از مستقبل این انجمن پر می زند
انچه پیش چشم می ارند از دل برده اند
رنگ حال هچکس بر هیچکس روشن نشد
شمع گل کردند یاران یا ز محفل برده اند
بر در ارباب دنیا حلقه می گرید چو چشم
از تغافل بس که ابروی سایل برده اند
با دو عالم جلوه یک تمثال پیدا نیستیم
صورت ایینه ما از مقابل برده اند
شمع سان داریم از سر تا قدم یک عذر لنگ
رنگ هم از روی ما بسیارکاهل برده اند
از سر مو تا سر ناخن درین تسلیمگاه
هر چه اوردیم نذر تیغ قاتل برده اند
گرد ما مقصد تلاشان تا کجا گیرد قرار
نامه ها هرسو به بال سعی بسمل برده اند
سیر مینا بایدت کردن پری بی پرده نیست
هرکجا بردند لیلی را به محمل برده اند
در سراغ عافیت بیهوده می سوزی نفس
زین بیابان رفتگان با خویش منزل برده ا ند
از فسون سحرکاریهای این مزرع مپرس
خلق خرمن می کند اوهام حاصل برده اند
این نهال باغ حسرت از چه حرمان اب داشت
دود پیش امد به هرجا نام بیدل برده اند
غفلت اهنگان که دل را ساز غوغا کرده اند
از نفس بر خانه ایینه، در واکرده اند
از سر بی مغز این سوداپرستان امل
بیضه ها پنهان به زیر بال عنقا کرده اند
انقدر ارزش ندارد نقد و جنس اعتبار
محرومان بیرون این بازار سودا کرده اند
درخور ترک علایق منصب ازادگی ست
هر چه بیرون رفته اند از خاک صحرا کرده اند
دعوی عشق و سلامت دستگاه خنده است
این هوسناکان به کشتی سیر دریا کرده اند
کارگاه بی نیازی بسته اسباب نیست
شیشه سازان از نفس ایجاد مینا کرده اند
هیچکس اینجا نمی باشد سراغ هیچکس
خانه خورشید از خورشید پیدا کرده اند
برنمی اید هوس با شوکت اقبال درد
شد علمها سرنگون تا ناله برپا کرده اند
بی تأمل سر مکن حرف کتاب احتیاج
معنی اظهار مطلب سکته انشا کرده اند
هرچه دارد محفل تحقیق امروزست و بس
خاک بر فرق دو عالم دی و فردا کرده اند
بی تمیزی چند بر ایوان و قصر زرنگار
نازها دارند گویا در دلی جا کرده اند
کس مبیناد از نفاق اختلاط عقل و حس
داغ این ظلمی که ما را از تو تنها کرده اند
جیبها زد چاک چرخ و صبح دامنها درید
تا تو زین کسوت برون ایی جنونها کرده اند
اندگی بید ل به هوش ا، وهم و ظن درکار نیست
هرچه می بینی، نیاز عبرت ما کرده اند
اینکه در دیر غمت ذم شرد پیدا کرد ه اند
دل نداری ورنه دل از درد پیدا کرده اند
هچکس از اختراع این بساط اگاه نیست
رنگ می بازیم و یاران نرد پیدا کرده اند
گم شد ست اتار همتها به گرد جست وجو
تا در این صحرا سراغ مرد پیدا کرده اند
منکر بی دست و پایی های معذوران مباش
عاجزان کاری که نتوان کرد پیدا کرده اند
برده اند از موج گوهر پیچ وتاب اشتراک
مصرع ما را ز تضمین فرد پیدا کرده اند
ماجرای خامشان نشنیده می باید شنید
بی زبانی را نفس پرورد پیدا کرده اند
چون نگاه چشم اهو عمر در وحشت گذشت
خانه را ایجا بیابان گرد پیدا کرده اند
یاد ما کن گر به سیر نرگس ستانت سریست
رنگ بیماران جشمت زرد پیداکرده اند
می دهندم دل به هر ایین که می ایند پیش
نازنینان طرفه ره اورد پیدا کرده اند
زان بهارم مژده بوی خرامی می رسد
رنگ های رفته بیدل گرد پیدا کرده اند
ان سخا کیشان که بر احسان نظر واکرده اند
ازگشاد دست و دل چشمی دگر واکرده اند
سیر این گلزار غیر از ماتم نظاره چیست
دیده ها یکسر ز مژگان موی سر واکرده اند
صد مژه پا خورد ربطش تا ترا بیدار کرد
یک رگ خوابت به چندین نیشتر واکرده ا ند
وضع مخمور ادب خفّت کش خمیازه نیست
یاد اغوشی که در موج گهر واکرده اند
بیدلان را هرزه نفریبد غم دستار پوچ
چون حباب این قوم سر راهم ز سر واکرده اند
ساز موجیم از رم و ارام ما غافل مباش
این کمرها جمله دامن بر کمر وا کرده اند
ناله ما زین چمن تمهید پرواز است و بس
بلبلان منقار پیش از بال و پر واکرده اند
عرض جوهر بر صفای اینه در بستن است
غافل ان قومی که دکان هنر واکرده اند
پرتو شمع حقیقت خارج فانوس نیست
شوخ چشمان روزن سنگ از شرر واکرده اند
موی پیری عبرت روز سیاه کس مباد
اه از ان شمعی که چشمش بر سحر وا کرده اند
تا نگردیدم دو تا قرب فنا روشن نشد
از تلاش پیری ام یک حلقه در واکرده اند
ناتوانی بیدل از تشویش قدرت فارغ است
عقده در بی ناخنیها بیشتر واکرده اند
فرصت انشایان هستی گر تکلف کرده اند
سکته مقداری در این مصرع توقف کرده اند
از مال زندگی جمعی که دارند اگهی
کارهای عالم از دست تأسف کرده اند
هستی و امید جمعیت جنون وهم کیست
عافیت دارد چراغی کز نفس پف کرده اند
در مزاج خلق بیکاری هوس می پرورد
غافلان نام فضولی را تصوف کرده اند
گشته اند انهاکه در هنگامه اغراض پیر
موسفیدی را به روی زندگی تف کرده اند
در حقیقت اتحاد کفر و ایمان ثابت است
اندکی از بدگمانی ها، تخلف کرده اند
حسن یکتا کارگاه شوخی تمثال نیست
اینقدر ایینه پردازان تصرف کرده اند
بیدل از خوبان همین ایین استغنا خوش است
بر حیا ظلم است اگر با کس تلطف کرده اند
تا ز گرد انتظارت مستفیدم کرده اند
روسفید الفت از چشم سفیدم کرده اند
نوبهار گردش رنگ تماشا نیستم
از قدم ایینه شوق جدیدم کرده اند
نغمه ام اما مقیم ساز موهوم نفس
در خیال اباد پنهانی پدیدم کرده اند
تا نفس باقی ست از گرد من و ما چاره نیست
هرزه تاز عرصه گفت و شنیدم کرده اند
دیده ی قربانی ام برگ نشاطم حیرت است
از کفن خلعت طرازیهای عیدم کرده اند
ارزو تا نگذرد زین کوچه بی تلقین درد
طفل اشکی چند در پیری مریدم کرده اند
یأس کو تا همتم سامان ازادی کند
عالمی را دام تسخیر امیدم کرده اند
چون نفس از ضعف جز قلب هوا نشکافتم
فتح باب بی دری وقف کلیدم کرده اند
حسرت من می تپد همدوش نبض کاینات
در دل هر ذره صد بسمل شهیدم کرده اند
بیدل از پیری سراپایم خم تسلیم زنخت
سرو ین گلزار بودم شاخ بیدم کرده اند
اب و رنگ عبرتی صرف بهارم کرده اند
پنجه افسوسم از سودن نگارم کرده اند
عالم غفلت نگردد پرده تسخیر من
عبرتم در دیده بینا شکارم کرده اند
گرد جولانم برون ازپرده افسردگی ست
ناله شوقم چه شدگر نی سوارم کرده اند
زین سرشکی چند کز یادت به مژگان بسته ام
دستگاه صد چراغان انتظارم کرده اند
روزگارسوختنها خوش که در دشت جنون
هر کجا برقی ست نذر مشت خارم کرده اند
تا نسیمی می وزد عریانی ام گل کرده است
اتشم، خاکستری را پرده دارم کرده اند
بر که بندم تهمت دانش که جمعی بیخرد
تردماغیهای مجنون اعتبارم کرده اند
سخت دشوار است چون ایینه خود را یافتن
عالمی را در سراغ خود دچارم کرده اند
پرفشانیهای چندین ناله ام اما چه سود
از دل افسرده جزو کوهسارم کرده اند
محملم در قطرگی ارایش صد موج داشت
تا شدم گوهر به دوش خویش بارم کرده اند
نیست بید ل وضع من افسانه ساز دردسر
همچو خاموشی شرات بیخمارم کرده اند
با خزان ارزو حشر بهارم کرد ه اند
از شکست رنگ چون صبح اشکارم کرده اند
تا نگاهی گل کند می بایدم از هم گداخت
چون حیا در مزرع حسن ابیارم کرده اند
بحر امکان خون شد از اندیشه جولان من
موج اشکم بر شکست دل سوارم کرده اند
من نمی دانم خیالم یا غبار حیرتم
چون سراب از دور چیزی اعتبارم کرده اند
جلوه ها بی رنگی و ایینه ها بی امتیاز
حیرتی دارم چرا ایینه دارم کرده اند
دستگاه زخم محرومی ست سر تا پای من
بس که چون مژگان به چشم خویش خارم کرده اند
بود موقوف فنا از اصل کارا گاهی ام
سرمه ها در چشم دارم تا غبارم کرده اند
می روم از خود نمی دانم کجا خواهم رسید
محمل دردم به دوش ناله بارم کرده اند
پیش ازین نتوان به برق منت هستی گداخت
یک نگاه واپسین نذر شرارم کرده اند
من شرر پرواز و عالم دامگاه نیستی
تا دهم عرض پرافشانی شکارم کرده اند
با کدامین ذره سنجم ابروی اعتبار
انقدر هیچم که از خود شرمسارم کرده اند
بوی وصل کیست بیدل گلشن ارای امید
پای تا سر یاس بودم انتظارم کرده اند
وعده افسونان طلسم انتظارم کرده اند
پای تا سر یک دل امیدوارم کرده اند
تا نباشم بعد از این محروم طوف دامنی
خاک بر جا مانده ای بودم غبارم کرده اند
برنمی ایم زاغوش شکست رنگ خوبش
همچو شمع از پرتو خود در حصارم کرده اند
بعد مردن هم ز خاک من گرانجانی نرفت
از دل سنگین همان لوح مزارم کرده اند
یک نفس بیچاک نتوان یافت جیب هستی ام
زخمی خمیازه مانند خمارم کرده اند
نخل تمثال مرا نشو و نمو پیداست چیست
صافی ایینه ای را ابیارم کرده اند
می توان صد رنگ گل چید از طلسم وضع من
چون جنون تعمیر بنیاد از بهارم کرده اند
حامل نقد نشاطم کیسه داغ است و بس
همچو شمع از سوختن گل درکنارم کرده اند
بی بهاری نیست سیر تیره روزی های من
انتخاب از داغ چندین لاله زارم کرده اند
هستی ام حکم فنا دارد نمی دانم چو صبح
تهمت الود نفس بهر چه کارم کرده اند
تا بود دل در بغل نتوان کفیل راز شد
بی خبر کایینه دارم، پرده دارم کرده اند
بی هوایی نیست بیدل شبنم وامانده ام
ازگداز صد پری یک شیشه وارم کرده اند
گرد عجزم، خوشخرامان سرفرازم کرده اند
سجده واری داشتم گردون طرازم کرده اند
رنگی از شوخی ندارد حیرت ایینه ام
اینقدرها گلرخان تعلیم نازم کرده اند
صافی دل بیخودی پیمانه ای در کار داشت
کز شعور هر دو عالم بی نیازم کرده اند
نیستی سرچشمه توفان هستی بوده است
چون طلسم خاک خلوتگاه رازم کرده اند
پیش از این صد رنگ، رنگ امیزی دل داشتم
این زمان یک ناله بی درد سازم کرده اند
سجده فرسود خم تسلیم اوضاع خودم
هم ز جیب خویش محراب نمازم کرده اند
چشم شوق الفت اغوش است سرتا پای من
سخت حیرانم به دیدار که بازم کرده اند
از هجوم برق تازیهای ناز اگه نی ام
اینقدر دانم که رحمی بر نیازم کرده اند
بیدلی ها یم دلیل امتحان بیغشی ست
نیستم قلب اشنا از بس گدازم کرده اند
همچو گوهر قطره خشکی عیانم کرده اند
مغز معنی از که جویم استخوانم کرده اند
زیر گردون تا قیامت بایدم اواره زیست
سخت مجبورم خدنگ نُه کمانم کرده اند
غیر افسوسم چه باید خورد از این حرمان سرا
بر بساط دهر مفلس میهمانم کرده اند
نیستم اگه کجا می تازم و مقصود چیست
در سواد بیخودی مطلق عنانم کرده اند
خجلت بی دستگاهی ناگزیر کس مباد
بی نصیب از التفات دوستانم کرده اند
کیست یارب تا مرا از خودفروشی واخرد
دستگاه انفعال هر دکانم کرده اند
جز تحیّر رتبه دیگر ندارم در نظر
چون زمین نظم خود بی اسمانم کرده اند
همچو مژگان رازها بی پرده است از ساز من
درخور اشکی که دارم ترزبانم کرده اند
با همه بی دست وپایی ها غم دل می خورم
بیکسم چندان که بر خود مهربانم کرده اند
سر به سنگ کعبه سایم یا قدم در راه دیر
بی سر و بی پا برون زان استانم کرده اند
شکوه تقدیر نتوان دستگاه کفر کرد
قابل چیزی که من بودم همانم کرده اند
بیدل از اواره گردیهای ایجادم مپرس
چون نفس در بال پرواز اشیانم کرده اند
موج گوهرطینتان، گر شوخی افزون کرده اند
پای در دامن سری از جیب بیرون کرده اند
کهکشان دیدی شکست رنگ هم فهمیدنی ست
بیخودان در لغزش پا سیر گردون کرده اند
اعتباری نیست کز ذلت کشان خاک نیست
عالمی را پایمال فطرت دون کرده اند
نشئه ناقدردانی بسکه زور اورده است
اکثری از ترک می بیعت به افیون کرده اند
خلق را خواب پریشان تاکجا راحت دهد
سایه بر فرق جهان از موی مجنون کرده اند
پر به صهبا خو مکن کاین عاریت پیمانه ها
رنگی از سیلی ست هرگه چهره گلگون کرده اند
بگذرید از شغل بام و در که جمعی بیخبر
زین تکلف دشت را از خانه بیرون کرده اند
گل به دست و پا که بست امشب که چون برگ حنا
بوسه مشتاقان چمنها زیر لب خون کرده اند
موج گوهر بی تامل قابل تمییز نیست
مصرع ما را به چندین سکته موزون کرده اند
زین بضاعت تا کجا اثبات نفی خود کنم
کاستنهای مرا هم بر من افزون کرده اند
بیدل این دریای عبرت را پل دیگرکجاست
زورقی چند از قد خم گشته واژون کرده اند
یاران تمیز هستی بدخو نکرده اند
از شمع چیده اند گل و بو نکرده اند
ایین حسن جوهر سعی بصیرت است
کوران تلاش وسمه ابرو نکرده اند
وارستگان ز شرم نی بوریای فقر
نقش قبول زینت پهلو نکرده اند
خودسنجی از دکانچه سودای شهرت است
ما را نشان تیر ترازو نکرده اند
ایینه چند تهمت خودبینی ات کشد
ارباب شرم جز به عرق رو نکرده اند
توفیق کعبه دل از این سرکشان مخواه
یک سجده نذر خدمت زانو نکرده اند
خاصان چو شمع ناظر این محفلند، لیک
جز پیش پا نگاه به هر سو نکرده اند
چین جبین به وصف تبسم بدل کنند
شکر لبان اهانت لیمو نکرده اند
هرجا شکست دل ادب اموز منصفی است
تصویر چینی از قلم مو نکرده اند
گرد عبارتیم، به معنی که می رسد
ما را هنوز در طلبش او نکرده اند
بیدل به خود جنون کن و صد پیرهن ببال
بی چاک جامه هوس اتو نکرده اند
بر من فسون عجز در ایجاد خوانده اند
چون گل به دامن اتش رنگم نشانده اند
خواهد عبیر پیرهن عافیت شدن
خاکبببتری کز اخگر طبعم دمانده اند
کس اگه از طبیعت عصیان پرست نیست
بر روی خلق دامن تر کم تکانده اند
دود دماغ نشو و نمای طبایع است
چون شمع ریشه ای همه در سر دوانده اند
از هر نفس که ما و منی بال می زند
دستی ست کز امید سلامت فشانده اند
باید چو شمع چشم ز خود بست و درگذشت
بر ما همین پیام تسلی رسانده اند
ممنون دستگیری طاقت که می شود
ما را ز استان ضعیفی نرانده اند
بانگ جرس شنو ز پی کاروان مدو
هرجا رسیده اند رفیقان نمانده اند
بیدل درین هوسکده مگذر ز پاس دل
ایینه را به مجلس کوران نخوانده اند
اهل معنی گر به گفت وگو نفس فرسوده اند
هم به قدر جنبش لب دست بر هم سوده اند
ابرو می خواهی از اظهار حاجت شرم دار
این ترنم را ز قانون حیا نسروده اند
بگذر از دعوی که در خلوتگه عشق غیور
محرمان خانه، بیرون در نگشوده اند
نقش ما ازادگان بی شبهه تحقیق نیست
خامه تصویر ما کمتر به رنگ الوده اند
قدردانیهای راحت نیست در بنیاد خلق
چون نفس یکسر هلاک کوشش بیهوده اند
بیخبر مگذر ز ماکاین سبزه های پی سپر
یکقلم در سایه مژگان ناز اسوده اند
هیچکس از نور عالمتاب دل اگاه نیست
خانه خورشید ما را پر به گل اندوده اند
راه دیگر وانشد برکوشش پرواز ما
بی پر و بالان همین چاک قفس پیموده اند
مشت خاکیم از فضولی شرم باید داشتن
جز ادب کاری که باب ماست کم فرموده اند
زیر سنگ است از من و ما دامن ازادی ام
اه ازبن رنگی که بر بوی گلم افزوده اند
بیدل این عیش و غم و عجزو غرور و مهر وکین
در ازل زینسان که موجودند با هم بوده اند
انها که رنگ خودسری شمع دیده اند
انگشت زینهار ز گردن کشیده اند
داغ تحیرم که نفس مایه های وهم
زین چار سو امید اقامت خریده اند
جمعی کزین بساط به وحشت نساختند
چون اشک شمع لغزش رنگ پریده اند
خلقی به اشتهار جنون های ساخته
دامن به چین نداده گریبان دریده اند
گوش و زبان خلق به وضع رباب و چنگ
بسیار گفتگوی سخن کم شنیده اند
تحقیق را به ظاهر و مظهر چه نسبت است
افسون احولی ست که ایینه دیده اند
مردان ز استقامت و همت به رنگ شمع
از جا نمی روند اگر سر بریده اند
بر دوش بید مصلحتی داشت بی بری
کز بار سایه نیز ضعیفان خمیده اند
رنج بقا مکش که نفس های پر فشان
در گلشن خیال نسیمی وزیده اند
غم شد طرب ز فرصت هستی که چون حباب
بر طاق عمر شیشه نگونسار چیده اند
رنگ بهار شرم ز شوخی منزه است
بیدل مصوران عرق می کشیده اند
امروز ناقصان به کمالی رسید ه اند
کز خودسری به حرف سلف خط کشیده اند
انکار کاملان همه را نقل مجلس است
ناکس گمان برد که به معنی رسیده اند
این امت مسیلمه ز افسون یک دو لفظ
در عرصه شکست نبوت دویده اند
از صنعت محاوره لولیان فارس
هندوستانیان تمغل خزیده اند
سحر است روستایی و، انگار شهریان
جولاه چند، رشته به گردون تنیده اند
از حرفشان تری نتراود چه ممکن است
دون فطرتان سفال نو اب دیده اند
بی حاصلی ز صحبتشان خاک می خورد
چون بید اگر به هم ز تواضع خمیده اند
هرجا رسیده اند به ترکیب اتفاق
چون زخم های کهنه نداوت چکیده اند
هرگاه وارسی به عروج دماغشان
در زیر پا چو ابله بر خویش چیده اند
پیران این گروه به حکم وداع شرم
بی شبنم عرق همه صبح دمیده اند
پاس ادب مجو ز جوانان که یک قلم
از تحت و فوق چشم و دیرها دریده اند
گویا عفف تراش و خموشان تپش تلاش
خرد و بزرگ یک سگ عقرب گزیده اند
انصاف اب می خورد از چشمه سار فهم
خرکره ها کرند و سخن کم شنیده اند
در خبث معنیی که تنزه دلیل اوست
لب باز کرده اند به حدی که ریده اند
بیدل در این مکان ز ادب دم زدن خطاست
شرمی که لولیان همه تنبک خریده اند
لاله و گل چشمک رمز خوان فهمیده اند
زعفرانی هست کاین ها بر وفا خندیده اند
زین گلستانم به گوش اواز دردی می رسد
رنگ و بویی نیست اینجا بلبلان نالیده اند
برغرور فرصت ما تا کجا خندد شباب
اسیاها نیز اینجا رنگ گردانیده اند
سرنگونی با همه نشو و نما از ما برفت
ناتوانان همچو مو پر منفعل بالیده اند
به که غلتانی نخواند برگهر افسون ناز
موجها بیتاب بودند این دم ارامیده اند
خواه برگردون سحر شو خواه در دریا حباب
در ترازوی نفس جز باد کم سنجیده اند
منکر وضع ندامت غافلست از ساز عیش
دست ها اینجا دو برگ گل به هم ساییده اند
نیست تدبیر وداع درد سر کار کمی
بی تمیزان عقل کامل را جنون نامیده اند
کل شوی تا دورگردون محرم عدلت کند
جزوها یکسر خط پرگار را کج دیده اند
از ادب تا یاد ان نرگس نچیند انفعال
خانه بیمار را دارالشفا نامیده اند
حیرتی را مغتنم گیریدو عشرتها کنید
محرمان از صد بهار رنگ یک گل چیده اند
پیش هر نقش قدم ما را سجودی بردن است
کاین به خاک افتادگان پای کسی بوسیده اند
بی ادب بی دل به خاک نرگسستان نگذری
شرمناکان با هم انجا یک مژه خوابیده اند
حاضران از دور چون محشر خروشم دیده اند
دیده ها باز است لیک از راه گوشم دیده اند
با خم شوقم چه نسبت زاهد افسرده را
میکشان هم یک دو ساغروار جوشم دیده اند
سابه زنگ کلفت ایینه خورشید نیست
نشئه صافم چه شد گر درد نوشم دیده اند
صورت پا در رکابی همچو شمع استاده ام
رفته خواهد بود سر هم گر به دوشم دیده اند
در خراباتی که حرف نرگس مخمور اوست
کم جنونی نیست یاران گر به هوشم دیده اند
تهمت الود نفس چندین گریبان می درد
چون سحر عریانم اما خرقه پوشم دیده اند
کنج فقرم چون شرار سنگ بزم ایمنی ست
مصلحتها در چراغان خموشم دیده اند
فرصت نازگلم پر بیدماغ رنگ و بوست
خنده بر لب در دکان گلفروشم دید ه اند
حال می پندارم و ماضی است استقبال من
در نظر می ایم امروزی که دوشم دیده اند
شبنم ارایی ست بیدل شوخی اثار صبح
هرکجا گل کرده باشم شرم کوشم دیده اند
محرمان کاثار صنع از عشق پر فن دیده اند
بت اگر دیدند نیرنگ برهمن دیده اند
وحشت اهنگان چو شمع از عبرت کمفرصتی
استین تا چیده گردد چین دامن دیده اند
از خیال عافیت بگذر که در زیر فلک
گر همه کوه است سنگش در فلاخن دیده اند
بار دنیا چیست تا نتوان ز دل برداشتن
غافلان قیراط را قنطار صد من دیده اند
فرصت جانکاه هستی خلق را مغرور کرد
شمعها تاریکی این بزم روشن دیده اند
زین نگینهایی که نقشش داد شهرت می دهد
عبرت اگاهان دل از اسباب کندن دیده اند
گر تو نگشایی ز خواب ناز مژگان چاره چیست
از همین چشمی که داری نور ایمن دیده اند
عشوه دنیا نخوردن نیست امکان بشر
غیرت مردان چه سازد صورت زن دیده اند
سر به پستی دزد و ایمن زی که مغروران چوکوه
تیغ بر فرق از بلندیها گردن دیده اند
جز همین نان ریزه خشکی که بی الایش است
لکه در هرکسوت از تاثیر روغن دیده اند
از شرار کاغذم داغی است کاین وارسته ها
بر رخ هستی عجب دندان نما خن دیده اند
بیدل افکار دقیق ایینه تخقیق نیست
ذره ها خورشید را در چشم روزن دیده اند
در عشق انکه قابل دردش ندیده اند
حیزی ست کز قلمرو مردش ندید ه اند
گل ها که بر نسیم بهار است نازشان
از باد مهرگان دم سردش ندیده اند
خلقی خیال باز فریبند زیر چرخ
خال زیاد تخته نردش ندیده اند
وامانده اند خلق به پیچ و خم حسد
کیفیت حقیقت فردش ندیده اند
بر سایه بسته اند حریفان غبار عجز
جولان کوه و دشت نوردش ندیده اند
سامان نوبهار گلستان ما و من
رنگ پریده ای ست که گردش ندیده اند
از گاو اسمان چه تمتع برد کسی
شیر سفید و روغن زردش ندیده اند
ای بی خبر، ز شکوه ی گردون به شرم کوش
اخر ترا حریف نبردش ندیده اند
بیدل درین بساط تماشاییان وهم
از دل چه دیده اند که دردش ندیده اند
در غبار هستی اسرار فنا پوشیده اند
جامه عریانی ما را ز ما پوشیده اند
ای نسیم صبح از دم سردی خود شرم دار
می رسی بیباک وگلها یک قبا پوشیده اند
غنچه ها راتا سحرگه برق خرمن می شود
در ته دامن چراغی کز هوا پوشیده اند
بر نفس گرد عرق تا چند پوشاند حباب
اینقدر دوشی که دارم بی ردا پوشیده اند
گرهمه عنقا شوم شهرت گریبان می درد
عالم عریانی است اینجا کرا پوشیده اند
رازداری های عشق اسان نمی باید شمرد
کوهها در سرمه گم شد تا صدا پوشیده اند
نیستم اگاه دامان که رنگین می کنم
خون ما را در دم تیغ قضا پوشیده اند
با دوعالم جلوه پیش خویش پیدا نیستیم
فهم باید کرد ما را در کجا پوشیده اند
هیچ چشمی بی نقاب از جلوه اش اگاه نیست
داغم از دستی که در رنگ حنا پوشیده اند
ای هما پرواز شوخی محو زیر بال گیر
اینقدر دانم که زیر نقش پا پوشیده اند
از قناعت نگذری کانجا ز شرم عرض جاه
دستها در مهر تنگ گنجها پوشیده اند
در سواد فقرگم شو زنده جاوید باش
در همین خاک سیاه اب بقا پوشیده اند
دوستان عیب و هنر ازیکدگر پنهان کنند
دیده ها باز است اما بر حیا پوشیده اند
بیدل ازیاران کسی بر حال ما رحمی نکرد
چشم این نامحرمان کور است یا پوشیده اند
یاران فسانه های تو و من شنیده اند
دیدن ندیده و نشنیدن شنیده اند
نامحرمان انجمنستان حسن و عشق
اواز بلبل انسوی گلشن شنیده اند
غافل ز ماجرای دل و وحشت نفس
بسمل به پیش چشم و تپیدن شنیده اند
خلقی نگشته محرم ناموس ابرو
نام چراغ در ته دامن شنیده اند
گرفیض اشک حاصل موی سفید نیست
از شیر صبح بوی چه روغن شنیده اند
جز شبهه حضور به دوران چه می رسد
زان بت که نام او ز برهمن شنیده اند
عشاق سرنوشت کلیم و نوای طور
از خامشان قصه ایمن شنیده اند
رمز تجرد به فلک رفتن مسیح
مستان ز بیزبانی سوزن شنیده اند
لب خشک می دوند حریفان ز ساز جسم
هرچند شش جهت همه تن تن شنیده اند
هرجا نوای عین و سوا می خورد به گوش
از پرده تو یا ز لب من شنیده اند
صور است شور دهر و کسی را تمیز نیست
یکسر کران ترانه الکن شنیده اند
افسانه نیست اینه دار مال شمع
اثار تیرگی همه روشن شنیده اند
جمعی نبرده راه به حرمانسرای عمر
اتش گرفته دامن خرمن شنیده اند
بیدل شهید طبع ادب را زبان کجاست
حرف سر بریده ز گردن شنیده اند
این ستم کیشان که وهم زندگی را هاله اند
در تلاش خودکشی ها شعله جواله اند
عمرها شد حرف دردی اشنای گوش نیست
کوهکن تا بی نفس شد کوه ها بی ناله اند
خلقی از خود رفت و اکنون ذکر ایشان می رود
کاروان خواب را افسانه ها دنباله اند
دعوی مردان این عصر انفعالی بیش نیست
شیر می غرند و چون وامی رسی بزغاله اند
سرد شد دل از دم این پهلوانان غرور
رستمند اما بغل پرورده های خاله اند
دل سیاهی یک قلم ایینه دار صحبت است
گر همه اهل خراسانند از بنگاله اند
جمله با روی ملایم قطره اند اما چه سود
چون به مینای دل افتادند یکسر ژاله اند
همچو دندان بهر ایذا وصل و هجرشان یکی ست
گر همه یک ساله می ایند و گر صدساله اند
با عروج جاه این افسردگان بی مدار
بر لب هر بام چون خشت کهن تبخاله اند
چشم اگر دارد تمیز حسن و قبح اعتبار
زنگیان جامه گلگون، نوبهار لاله اند
بیدل از خرد و بزرگ ان به که برداری نظر
دور گاوان رفت و اکنون حاضران گوساله اند
بیقراران تو کز شوق فنا دیوانه اند
هرکجا یابند بوی سوختن پرونه اند
کو دلی کزشوخی حسنت گریبان چاک نیست
یکسر این ایینه ها در جلوه گاهت شانه اند
غافل از کیفیت نیرنگ حال ما مباش
گردش ارایان رنگ عافیت پیمانه اند
از محبت پرس حال خاکساران وفا
کاین غبارالودگان گنجند یا ویرانه اند
مو به موی دلبران تکلیف زنار است و بس
این قیامت جلوه ها سر تا قدم بتخانه اند
عالم کثرت طلسم اعتبار وحدت است
خوشه ها ایینه دار شوخی یک دانه اند
گر خطایی سر زد از ما جای عذر بیخودی ست
ناتوانان نگاهت لغزش مستانه اند
هوش ممکن نیست سر دزدد ز فکر نیستی
بی گریبانان این غفلت سرا دیوانه اند
زاهدان حاشا که در خلد برین یابند بار
چون عصا این خشک مغزان باب اتشخانه اند
این امل فرسودگان مغرور ارامند لیک
زیر سر چنگ هوس یک ریش و چندین شانه اند
جز شکستن نیست سامان بنای اعتبار
رنگهای این چمن صهبای یک پیمانه اند
دوستان کامروز بهر اشنا جان می دهند
گر بیفتد احتیاج از خویش هم بیگانه اند
نقد امداد عزیزان تا کجا باید شمرد
هرکلیدی راکه قفلش بشکند دندانه اند
صرف معنی نیست بیدل فطرت ابنای دهر
یک قلم این خوابناکان مرده افسانه اند
معنی سبقان گر همه صد بحر کتابند
چون موج گهر پیش لبت سکته جوابند
رحم است به حال تب وتاب نفسی چند
کاین خشک لبان ماهی دریای سرابند
بیش وکم خلق ایت بیمغزی وهمست
صفر اینه داران عدم در چه حسابند
جز هستی مطلق ز مقیّد نتوان یافت
اشیا همه یک سایه خورشید نقابند
عبرت نظران در چمن هستی موهوم
چون شبنم صبح از نفس سوخته ابند
مستی به خروشی است در این بزم که از شرم
مستان همه گر اب شوند اشک کبابند
پیری تو کجایی که دهی داد هوسها
این منتظران قد خم پا به رکابند
چون کاغذ اتش زده این شوخ نگاهان
تسلیم غنودنکده یک مژه خوابند
فرصت شمرانیم چه رایی و چه مریی
موج وکف پوچ اینه در دست حبابند
زیر فلک از منعم ودروبش مپرسید
گر خانه همین است همه خانه خرابند
بیدل مشکن ربط تأمل که خموشان
چون کوزه سربسته پر از باده نابند
چشم چون ایینه برنیرنگ عرض نازبند
ساغر بزم تحیر شو لب از اواز بند
موج اب گوهر از ننگ تپیدن فارغ است
لاف عزلت می زنی بال و پر پرواز بند
غنچه دیوان در بغل از سر به زانو بستن است
ای بهار فکر مضمونی به ابن انداز بند
خارج اهنگ بساط کفر و ایمانت که کرد
بی تکلف خویش را چون نغمه برهرسازبند
خرده گیران تیغ برکف پیش و پس استاده اند
یک نفس چون شمع خامش شو زبان گاز بند
برطلسم غنچه تمهید شکفتن افت است
عقده ای از دل اگر واکرده باشی باز بند
نام هم معراج شوخیهاست پرواز ترا
همچو عنقا اشیان در عالم اواز بند
بی نیازی از خم و پیچ تعلق رستن است
از سر خود هرچه واگردی به دوش ناز بند
موج از بی طاقتیها کرد ایجاد حباب
بسمل ما را تپش زد بر پر پرواز بند
وصل حق بیدل نظر بربستن است از ماسوا
قرب شه خواهی ز عالم چشم چون شهباز بند
محرم اهنگ دل شو سرمه بر اواز بند
یک نفس از خامشی هم رشته ای بر ساز بند
خود گدازی کعبه مقصود دارد در بغل
کم ز اتش نیستی احرام این انداز بند
عاقبت بینی نظر پوشیدن است از عیب خلق
انچه در انجام خواهی بستن از اغاز بند
نیست غیر از خاکساری پرده دار راز عشق
گرتوانی مشت خاکی شو لب غماز بند
با خراش قلب، ممنون صفا نتوان شدن
خون شو ای ایینه راه منت پرداز بند
موج می باشدکلید قفل وسواس حباب
عقده دل وانمی گردد به تار ساز بند
ننگ ازادی ست بر وهم نفس دل بستنت
این گره را همچو اشک از رشته بیرون تاز بند
زان لب خاموش شور دل گریبان می درد
حیف باشد غنچه ها را بر قبای ناز بند
ناله می گویند پروازش به جایی می رسد
ای اثر مکتوب ما بر شعله اواز بند
دستگاه ما و من بر باد حسرت رفته گیر
هرچه می بندی به خود چون رنگ بر پرواز بند
بیدل این جا یأس مطلب فتح باب مدعاست
از شکست دل گشادی بر طلسم راز بند
ای ساز قدس دل به جهان نوا مبند
یکتاست رشته ات به هر اواز پا مبند
تمثال غیر و اینه ات این چه تهمت است
رنگ شکسته بر چمن کبریا مبند
ای بی نیاز کارگه اتفاق صنع
بار خیال بر دل بی مدعا مبند
پرکوته است سعی امل با رسایی ات
ای نغمه بلند به هر رشته پا مبند
بیگانگی ز وضع جهان موج می زند
ایینه جز مقابل ان اشنا مبند
بست و گشاد حکم قضا را چه چاره است
نتوان خیال بست که مگشای یا مبند
دارد دل شکسته در این دیر بی ثبات
مضمون عبرتی که برای خدا مبند
سامان شبنم چمنت ارمیدگی ست
این محمل وفاق به دوش هوا مبند
ناموس ابروی تنزه نگاه دار
رنگ عرق تری ست به سازحیا مبند
زان دست بی نگارکه در استین توست
زنهار شرم دار خیال حنا مبند
این عقده امید که دل نقش بسته است
بیدل به رشته ای که توان کرد وامبند
ای بهار پرفشان دل برگل و سنبل مبند
اشیان جز در فضای ناله بلبل مبند
شوق ازادی تعلق اختراع وهم تست
از خیال پوچ چون قمری به گردن غل مبند
مجمع دلها تغافلخانه ابرو بس است
غافل از شور قیامت بر قفا کاکل مبند
بزم خاموشی ست از پاس نفس غافل مباش
بر پر پروانه تشویش چراغ گل مبند
دورگردونت صلاها سزندکای بیخبر
تا نفس داری ز گردش پای جام مل مبند
سرگذشت عبرت مجنون هنوز افسانه نیست
محشر اسوده ست بر زنجیر ما غلغل مبند
زندگی تاکی کشد رنج تک و تاز هوس
پشت خر ریش است ای گاو از تکلف جل مبند
از شکست موج ازاد است استغنای بحر
تهمت نقصان اجزا بر کمال کل مبند
نیست بی ارایش عشاق استعداد شوق
موی سرکافیست بر دستار مجنون گل مبند
تا دم حاجت مبادا بگذری از ابرو
اندکی اگاه باش از چشم بستن پل مبند
پیری و لاف جوانی بیدل اخر شرم دار
شیشه چون شد سرنگون جز بر عرق قلقل مبند
مدعا دل بود اگر نیرنگ امکان ریختند
بهر این یک قطره خون، صد رنگ توفان ریختند
زین گلستان نی خزان در جلوه امد، نی بهار
رنگ وهمی از نوای عندلیبان ریختند
خار بستی کرد پیدا کوچه باغ انتظار
بس که مشتاقان به جای اشک مژگان ریختند
تهمت دامان قاتل می کشد هر گل ز من
چون بهار از بس که خونم را پریشان ریختند
از سر تعمیر دل بگذر که معماران عشق
روز اول رنگ این ویرانه ویران ریختند
نیستی عشاق را رفع کدورت بود و بس
از گداز، این شمع ها گردی ز دامان ریختند
بیش از این نتوان خطا بستن بر ارباب کرم
کز فضولی ابروی ابر نیسان ریختند
سجده گاه همت اهل فنا را بنده ام
کابروی هرچه هست این خاکساران ریختند
شبنم ما را درین گلشن تماشا مفت نیست
صد نگه شد اب تا یک چشم حیران ریختند
از گداز پیکرم درد تو گم کرد اشیان
شد ستم بر ناله کاتش در نیستان ریختند
دست و تیغی از ضعیفی ننگ قتلم برنداشت
خون من چون اشک بر تحریک مژگان ریختند
قابل ان استان کو سجده تا نازد کسی
کز عرق انجا جبین بی نیازان ریختند
نقد عمر رفته بیرون نیست از جیب عدم
هرچه از کاشانه کم شد در بیابان ریختند
تا توانم گلفروش چاک رسوایی شدن
چون سحر بیدل ز هر عضوم گریبان ریختند
تا به عالم، رنگ بنیاد تمنا ریختند
گرد ما را چون نفس در راه دلها ریختند
واپسی زین کاروان چندین ندامت بار داشت
هرکه رفت ازپیش خاکش برسرما ریختند
گنج گوهر شد دل قومی که از شرم طلب
ابرو در دامن خود همچو دریا ریختند
ماتم مطلب غبارانگیز چندین جستجوست
ارزو تا خانه ویران گشت دنیا ریختند
صورت واماندگان ایینه ای دیگرنداشت
عجز ما بی پرده شد نقش کف پا ریختند
قاتل ما چون سحر دامان ناز افشاند و رفت
خون ما چون گل همان در دامن ما ریختند
عیش این محفل نمی ارزد به اندوه شکست
بیدماغان هم به طبع سنگ مینا ریختند
انفعال ارمیدن بسکه ابم می کند
سیل جوشید از کف خاکم به هرجا ریختند
حیرت ایینه ام با امتیازم کار نیست
صورت بنیادم از چشم تماشا ریختند
این گلستان قابل نظاره ی الفت نبود
ابروی شبنم ما سخت بیجا ریختند
بیدل از دام شکستِ دل گذشتن، مشکل است
ریزه این شیشه در جولانگه ما ریختند
کار دنیا بس که مهمل گشت عقبا ریختند
فرصت امروز خون شد رنگ فردا ریختند
بوی یوسف از فسردن پیرهن امد به عرض
شد پری بی بال و پر چندان که مینا ریختند
سینه چاکان را دماغ سخت جانی ها نبود
از شکست رنگ همچون گل سراپا ریختند
ترک خودداریست عرض مشرب دیوانگی
رفت گرد ما ز خود جایی که صحرا ریختند
در غبار عشق دارد حسن دام سرکشی
طرح ان زلف از شکست خاطر ما ریختند
هیچکس از گریه من در جهان هشیار نیست
بیخودی فرش است هرجا رنگ صهبا ریختند
بی دماغی محفل ارای جنون شوق بود
سوخت حسرت ها نفس تا شمع سودا ریختند
رنگ تحقیقی نبستم زان حنای نقش پا
این قدر دانم که خونم را همین جا ریختند
ریزش ابر کرم در خورد استعداد ماست
کشت بسمل تا شود سیراب، خون ها ریختند
عاقبت بویی نبردیم از سراغ عافیت
ساحل گم گشته ما را به دریا ریختند
تا نفس باقیست همچون شمع باید سوختن
کز فسون هستی اتش بر سر ما ریختند
اشک ما بیدل ز درد نارسایی خاک شد
ریشه ای پیدا نکرد این تخم هر جا ریختند
انکه از بوی بهارش رنگ امکان ریختند
گرد راهش جوش زد اثار اعیان ریختند
شاهد بزم خیالش تا درد طرف نقاب
ارزوها شش جهت یک چشم حیران ریختند
تا دم کیفیت مجنون او امد به یاد
سینه چاکان ازل صبح از گریبان ریختند
اسمان زان چشم شهلا چشمکی اندیشه کرد
از کواکب در کنارش نرگسستان ریختند
حیرتی زد جوش از ان نقش قدم در طبع خاک
تا نظر واکرد بر فرقش گلستان ریختند
از هوای سایه دست کرم دربار او
ابرها در جلوه اوردند و باران ریختند
طرفی از دامانش افشاندند هستی زد نفس
وز خرامش یاد کردند اب حیوان ریختند
از حضور معنی اش بی پرده شد اسرار ذات
وز ظهور جسم او ایینه جان ریختند
نام او بردند اسمای قدم امد به عرض
از لب او دم زدند ایات قران ریختند
از جمالش صورت علم ازل بستند نقش
وز کمالش معنی تحقیق انسان ریختند
غیر ذاتش نیست بیدل در خیال اباد صنع
هرچه این بستند نقش و هر قدر ان ریختند
رنگ اطوار ادب سنجان به قانون ریختند
مصرع موج گهر از سکئه موزون ریختند
کس به نیرنگ تبسمهای خوبان پی نبرد
کز دم تیغ حیا خون چه مضمون ریختند
بی نیازیهای خوبان میل قتل کس نداشت
خشکسالی بر حنا زد کز هوس خون ریختند
ابرو چندان درین ایام شد داغِ تری
کز خجالت ابرها باران به جیحون ریختند
خرمی در شش جهت فرش است از رنگ بهار
اینقدر خون از دم تیغ که گلگون ریختند
شغل اسباب تعلق عالمی را تنگ داشت
دست بر هم سوده گردی کرد هامون ریختند
تا قیامت رنج خست می کشد نام لئیم
زر به هرجا شد گران بر دوش قارون ریختند
تا شکست اعتبار خود سران روشن شود
گرد چینی خانه ها از موی مجنون ریختند
تا بنای فتنه بی پا و سر گیرد ثبات
خاک ما بر باد می دادند گردون ریختند
با چکیدن، خون منصور مرا رنگی نبود
جرعه ای در ساغر سرشار افزون ریختند
عشق غیر از عرض رسوایی ز ما چیزی نخواست
راز این نه پرده ما بودیم بیرون ریختند
گوهری در قلزم اسرار می بستند نقش
نقطه ای سر زد ز کلک بیدل اکنون ریختند
سبکروان که به وحشت میان جان بستند
چو ناله سوخت نفس با نگاه پیوستند
نرسته اند شرر وحشیان این کهسار
که دل ز سنگ گرفتند و بر هوا بستند
نیاز طره اوکن اگر دلی داری
که ماهیان سعادت اسیر این شستند
ز پهلوی عرق جبهه مایه است اینجا
چو جام می همه جا بیدلان تهی دستند
به سنگ کم نتوان قدر عاجزان سنجید
نگه دلیل بلندیست هرقدر پستند
دران بساط که منظور حسن یکتایی ست
ترحم است بر ایینه ای که نشکستند
حذر ز الفت دلها درین جنون محفل
که شیشه های شکستن بهانه بد مستند
نمی توان به کمانخانه فلک اسود
کجا گذشته چه اینده تیر یک شستند
ز ساز خلق به جز هیچ هیچ نتوان یافت
خیال نیستیی هست کاینقدر هستند
چو شمع بر نفسی چند گریه کن بیدل
که سو ختند و به رمز فنا نپیوستند
گذشتگان که ز تشویش ما و من رستند
مقیم عالم نازند هر کجا هستند
چو اشک شمع شرر مشربان ازادی
ز چشم خویش چکیدند اگرگهر بستند
همین نه ناله ما خون شد از نزاکت یأس
کدام رشته کزین پیچ و تاب نگسستند
عنان کشان هوس صنعت نظر دارند
خدنگ صید جهانند تا ز خود جستند
به عاشقان همه گر منصب گهر بخشی
همان به عرض چکیدن چو اشک تردستند
نکرده اند زیان محرمان سودایت
اگر ز خویش گسستند باکه پیوستند
چه جلوه ای که چو شبنم هواییان گلت
شدند اب و غبار نگاه نشکستند
ز ساز عافیت خاک می رسد اواز
که ساکنان ادبگاه نیستی، هستند
کدام موج ندامت خروش طاقت نیست
شکستگان همه اواز سودن دستند
در این زمانه سخن محو یأس شد بیدل
دمید عقده دل معنیی که می بستند
مصوران به هزار انفعال پیوستند
که طره تو کشیدند و خامه نشکستند
ز جهل نسبت قد تو می کنند به سرو
فضول چند که پامال فطرت پستند
به رنگ عقد گهر وا نمی توان کردن
دلی که در خم زلف تواش گره بستند
ز افتاب گذشته است مد ابروبت
کمانکشان زه ناز پر زبردستند
دماغ سوختگان بیش از این وفا نکند
سپندها به صد اهنگ یک صدا جستند
ز شام ما مکش ای حسرت انتظار سحر
به دور ما قدح افتاب بشکستند
در این محیط ادب کن ز خودنمایی ها
حباب و موج همان نیستند اگر هستند
ادب ز مردمک دیده می توان اموخت
که ساکنند اگر هوشیار اگر مستند
ز وضع شمع خموش این نوا پرافشان است
که شعله ها همه خود را به داغ دل بستند
به ذوق وحشت ان قوم سوختم بیدل
که ناله وار چو برخاستند، ننشستند
بی نیازان برق ربز بحر و بر برخاستند
درگرفتند اتشی کز خشک و تر برخاستند
بسکه در طبع غناکیشان توقع محو بود
دامن افشان چون غبار از هر گذر برخاستند
پهلوانی بود اگر واماندگان زین انجمن
یک عصا چون شمع از شب تا سحر برخاستند
دعوی ازادگی کم نیست گر زین دشت و در
گردبادی چند دامن برکمر برخاستند
سرنگونی کاش می بردند از شرم شکست
این علمها خاک بر فرق از ظفر برخاستند
از مزاج خلق غافل ذوق افسردن نرفت
یکقلم از خواب بالین زبر سر برخاستند
گریه هم اینجا ز نومیدی وفا با کس نکرد
شمعها پر بی دماغ چشم تر برخاستند
از تلاش اسودگان دل جمع کردند از جهات
همچو موج از پا نشستند و گهر برخاستند
ترک تعظیم رعونت کن که عالی همتال
تا قدم برگردن افشردند سر برخاستند
ابیار نخلهای این گلستان شرم بود
تا کمر در گل فرو رفتند اگر برخاستند
کس درین محفل دمی چند انتظار ما نبرد
اه از ان یاران که از ما پیشتر برخاستند
قید جسم افزود بیدل وحشت ازادگان
درخور بند از زمین چون نیشکر برخاستند
زد نفس فال تن اسانی دلی اراستند
بیدماغی کرد کوشش منزلی اراستند
سرکشم اما جبین سجده مشتاقم چو شمع
از نم اشک چکیدن مایلی اراستند
نارسایی داشت سعی کاروان مدعا
اخر از پرواز رنگم محملی اراستند
خواب راحت ارزو کردم تپیدن بال زد
عافیت جستم دماغ بسملی اراستند
صد بیابان خار و خس تسلیم اتشخانه ای
محو شد نقش دو عالم تا دلی اراستند
ابرو یک عمر گردید ابیار سعی خلق
تا توهم مزرع بیحاصلی اراستند
در فضای بی نیازی عالمی پرواز داشت
از هجوم مطلب اخر حایلی اراستند
ازتسلسل جوش این مشت خون اگه نی ام
اینقدر دانم که دل هم از دلی اراستند
بحر گوهر نذر مشتاقان که یاس اندیشگان
بیشتر از خاک گشتن ساحلی اراستند
بیدل از ضبط نفس مگذرکه راحت مشربان
هرکجاکشتند شمعی محفلی اراستند
محفل هستی به تحریک دلی اراستند
دانه ای در شوخی امد حاصلی اراستند
ذره تا خورشید بال افشان انداز فناست
عرصه امکان ز رقص بسملی اراستند
عقده کار دو عالم دستگاه هوش بود
بیخودان اسانی از هر مشکلی اراستند
دل غبار اورد و چشمی گشت با نم اشنا
غافلان هنگامه اب وگلی اراستند
کعبه و بتخانه نقش مرکز تحقیق نیست
هرکجاگم گشت ره سرمنزلی اراستند
قلزم دل را کناری در نظر پیدا نبود
گرد حیرت جلوه گرشد ساحلی اراستند
ساده بود ایینه امکان ز تمثال دویی
مشق حق کردند و فرد باطلی اراستند
بی نیازبها به توفان عرق داد احتیاج
کز نم خجلت جبین سایلی اراستند
چون جرس از بسکه پیش اهنگ ساز وحشتیم
گرد ما برخاست هرجا محملی اراستند
دست هر امید محکم داشت دامان دلی
یاس تا بیکس نباشد بیدلی اراستند
ارزو سوخت نفس اینه دل بستند
جاده پیچید به خود صورت منزل بستند
حیرت هر دو جهان درگرو هستی ماست
یکدل ینجا به صد ایینه مقابل بستند
پیش از ابجاد، فنا اینه ما گردید
چشم نگشوده ما بر رخ قاتل بستند
نخل اسباب به رعنایی سرو است امروز
بسکه ارباب تعلق همه جا دل بستند
منعمان از اثر یک گره پیشانی
راه صد رنگ طلب برلب سایل بستند
ناتوان رنگی من نسخه عجزی واکرد
که به مضمون حنا پنجه قاتل بستند
پرکاهی که توان داد به باد اینجا نیست
گاو در خرمن گردون به چه حاصل بستند
هر کجا می روم اشوب تپشها ی دل است
ششجهت راه من ار یک پر بسمل بستند
نقص سرمایه هستی ست عدم نسبتی ام
کشتی ام داشت شکستی که به ساحل بستند
نذر بینایی.دل هر مژه اشکی دارد
بهر یک لیلی شوق این همه محمل بستند
دوش کز جیب عدم تهمت هستی گل کرد
صبح وارست نفس برمن بیدل بستند
غافلی چند که نقش حق وباطل بستند
هرچه بستند بر این طاق و سرا، دل بستند
سعی غواص در این بحر جنون پیمایی ست
ارمیدن گهری بود به ساحل بستند
چون سحر مرهم کافور شهیدان ادب
لب زخمی ست که از شکوه قاتل بستند
پی مقصد به چه امیدکسی بردارد
نامه ای بود تپش بر پر بسمل بستند
شعله تا بال کشد دود برون تاخته است
بار ما پیشتر از بستن محمل بستند
جوهر گل همه در شوخی اجزا صرف است
انچه از دانه گشودند به حاصل بستند
ره نبردم به تمیز عدم و هستی خویش
این دو ایینه به هم سخت مقابل بستند
عمر چون شمع به واماندگی ام طی گردید
نامه جاده من بر سر منزل بستند
بی تکلٌف نه حبابی ست در این بحر نه موج
نقش بیحاصلی ماست که زایل بستند
جرأت از محو بتان راست نیاید بیدل
حیرت اینه دستی ست که بر دل بستند
هرجا تپش شمع درین خانه نهفتند
ناموس پر افشانی پروانه نهفتند
اشفتگیی داشت خم طره لیلی
در پیچش موی سر دیوانه نهفتند
همواری از اندیشه اضداد بهم خورد
چون اره دم تیغ به دندانه نهفتند
از سلسله خط خبر نقطه مپرسید
تا ریشه قدم زد به جنون دانه نهفتند
شد هستی بی پرده حجاب عدم ما
در گنج عیان صورت ویرانه نهفتند
در چاک گریبان نفس معنی رازیست
باریکی ان مو به همین شانه نهفتند
نا محرم دل ماند جهانی چه توان کرد
هر چند که بود اینه در خانه نهفتند
بی سیر خط جام محال است توان یافت
ان جاده که در لغزش مستانه نهفتند
در پرده ان خواب که چشم همه پوشید
کس نیست بفهمد که چه افسانه نهفتند
کار همه با مبتذل یکدگر افتاد
فریاد که ان معنی بیگانه نهفتند
حسرت به دل از مطلب نایاب جنون کرد
خمیازه عنان گشت چو پیمانه نهفتند
بیدل به تقاضای تعین چه توان کرد
پوشیدگیی بود که در ما نه نهفتند
دنیا وتلاش هوس بی خبری چند
پیچید هوای کف خاکی به سری چند
هنگامه اسباب ز بس تفرقه ساز است
غربال کنی بحر که یابی گهری چند
بی رنج تک و دو نتوان ابله بستن
سر چیست به غیر ازگره دردسری چند
محمل کش این قافله نیرنگ حواس است
در خانه روانیم بهم همسفری چند
از عالم تحقیق مگویید و مپرسید
تنک است ره خانه ز بیرون دری چند
صورتگر ایینه نازند درین بزم
چون دسته نرگس به چمن بی بصری چند
با لعل تو کس زهره ی یاقوت ندارد
بگذار همان سنگ تراشد جگری چند
تنها دل ازرده ما شکوه نوا نیست
هربیضه که بشکست برون ریخت پری چند
در وادی ناکامی ما ابله پایان
هرنقش قدم ساخته با چشم تری چند
کو گوش که کس بر سخنم فهم گمارد
مغرور نواسنجی خویشندکری چند
خواب عدمم تلخ شد از فکر قیامت
فریاد ز فریاد خروس سحری چند
از صومعه بازاکه ز عمامه و دستار
سرمی کشد انجا الم پشت خری چند
با خلق خطاب تو ز تحقیق نشاید
ای بی خرد افسانه خود با دگری چند
بپدل ته گردون به غبار تک و پو رفت
چون دانه به غربال، سر دربه دری چند
خلقی ست پراکنده سعی هوسی چند
پرواز جنون کرده به بال مگسی چند
کر و فر ابنای زمان هیچ ندارد
جزانکه گسسته ست فسار و مرسی چند
چون سبحه ز بس جاده تحقیق نهان است
دارند قدم بر سر هم پیش و پسی چند
کوک است به افسردگی اقبال خسیسان
در اتش یاقوت فتاده ست خسی چند
با زمره اجلاف نسازد چه کند کس
این عالم پوچ است و همین هیچ کسی چند
برده است ز اقبال دو عالم گرو ناز
پایی که درازست ز بی دسترسی چند
درگرد مزارات سراغی ست بفهمید
پی گم شدن قافله بی جرسی چند
ترک ادب این بس که اسیران محبت
منقارگشودند ز چاک قفسی چند
نی دیر پرستیم و نه مسجد، نه خرابات
گرم است همین صحبت ما با نفسی چند
بیدل به عرق شسته ام از شرم فضولی
مکتوب نفس داشت جنون ملتمسی چند
گر اگهی به سیر فنا و بقا بخند
عبرت بهانه جوست بر این خنده ها بخند
گل رستن و بهار دمیدن چه لازم است
در زیر لب چو ابله زیر پا بخند
افسردی ای شرر به فشار شکفتگی
اخرتو راکه گفت در این تنگنا بخند
مستغنی از گل است مزار شهید عشق
ای غنچه لب، توبر سرخاکم بیا بخند
فرصت کمین وعده فردا دماغ کیست
ای گل بهار رفت برای خدا بخند
منعم  غبار چهره محتاج، شستنی است
بر فقر گریه گر نکنی بر غنا بخند
چندین سحر به وهم پرافشان ناز رفت
یک گل تونیز از لب بام هوا بخند
درپرده خون حسرت بی دست وپا مریز
گاهی چو اشک گریه دندان نما بخند
صدگل بهارمنتظر یک جنون توست
اتش به صفحه ات زن و سرتا به پا بخند
با صبح گفتم از چه بهار است خنده ات
گفت اندکی تو هم زتکلف برا بخند
بر شام ما چو شمع جوانی بسی گریست
پیری کنون تو گل کن و بر صبح ما بخند
بیدل بهار عمر شکفتن چه خنده است
ای غافل از نفس عرقی از حیا بخند
ای بی نصیب عشق به کار هوس بخند
بر بال هرزه پر دو سه چاک قفس بخند
دل جمع کن به یک دو قدح ازهزار وهم
برمحتسب بتیز و به ریش عسس بخند
اوقات زندگی ز فسردن به باد رفت
برگریه ات اگر نبود دسترس بخند
زین جمع مال مسخرگی موج می زند
خلقی ست درکمند فسار و مرس بخند
شور ترانه سنجی عنقایی ات رساست
چندی به قاه قاه طنین مگس بخند
از شرم چون شرر مژه ای واکن و بپوش
سامان این بهار همین است و بس بخند
زین کشت خون به دل چه ضرور است رستنت
لب گندمین کن و به تلاش عدس بخند
در اتش است شمع و همان خنده می کند
ای خامشی به غفلت این بوالهوس بخند
تاکی کند فسون نفس داغ فرصتت
ای اتش فسرده به سامان خس بخند
خاموش رفته اند رفیقانت از نظر
اشکی به درد قافله بی جرس بخند
بر زندگی چو صبح گمان بقاکبراست
گو این غبار رفته به گردون نفس بخند
بیدل چو گل اگر فکنی طرح انبساط
چشمی به خویش واکن و بر پیش و پس بخند
حسرت زلف توام بود شکستم دادند
وصل می خواستم ایینه به دستم دادند
بیخود شیوه نازم که به یک ساغر رنگ
نُه فلک گردش از ان نرگس مستم دادند
دل خون گشته که ایینه درد است امروز
حیرتی بود که در روز الستم دادند
صد چمن جلوه ببالد زغبارم تا حشر
گه به جولان تویی رنگ شکستم دادند
فال جولان چه زنم قطره گوهر شده ام
انقدر جهد که یک ابله بستم دادند
بهر تسلیم غبار به هوا رفته من
سجده کم نیست به هرجاکه نشستم دادند
چه توان کرد که در قافله عرض نیاز
جرس اهنگ دل ناله پرستم دادند
نه فلک دایره مرکزتسلیم من است
دستگاه عجب از همت پستم دادند
ناوک همتم از جوشن اسباب گذشت
به تغافل چقدر صافی شستم دادند
بیدل از قسمت تشریف ازل هیچ مپرس
اینقدر دامن الوده که هستم دادند
یاران مزه عبرت از این مائده بردند
در نان و نمک ها قسمی بود که خوردند
در چشمه شرم اب نماند از دل بیدرد
کردند جبین بی نم و چشمی نفشردند
اه از شرری چند کز افسون تعلق
دندان به دل سنگ فشردند و نمردند
امواج به صد تک زدن حسرت گوهر
اخر کف پا ابله کردند و فسردند
هر چینی از این بزم شکست دگر اورد
موی سر فغفور چه مقدار ستردند
چون شمع در این صومعه از شرم فضولی
تسلیم سرشتان به عرق سبحه شمردند
در خاک طلب بیدل اثرهای ضعیفان
لغزش قدمی بود که چون اشک سپردند
تا شدم گرم طلب عجز درایم کردند
گام اول چو سرشک ابله پایم کردند
چه توان کرد زمینگیری تسلیم رساست
خشت فرسوده این کهنه سرایم کردند
ننگ عریانی ام از اطلس افلاک نرفت
بی تکلف چقدر تنگ قبایم کردند
عمرها شد غم خود می خورم و می بالم
پهلوی کاسته چون شمع غذایم کردند
سخت جانی به تلاش غم جاهم فرسود
استخوان داشتم افسون همایم کردند
چون یقین منحرف افتاد دلایل بالید
راستی رفت که ممنون عصایم کردند
تا ز هر گوشه رسد قسمت شکر دگرم
قابل زله چو کشکول گدایم کردند
سیر دریاست در این دشت تماشای سراب
تا شوم محرم خود دورنمایم کردند
زندگی عاشق مرگ است چه باید کردن
تشنه خون خود از اب بقایم کردند
زحمت هستی ام از قامت پیری دریاب
چقدر بارکشیدم که درتایم کردند
می کند گریه عرق گر مژه بر می دارم
ناکجا منفعل از دست دعایم کردند
الم عین وسوا می کشم و حیرانم
یارب از خود به چه تقصیر جدایم کردند
نقش خمیازه واژون حبابم بیدل
اه ازین ساغر عبرت که بنایم کردند
حاصل عافیت انها که به دامن کردند
چو خموشی نفس سوخته خرمن کردند
دل ز هستی چه خیال است مکدر نشود
از نفس خانه این اینه روشن کردند
شعله دردم و تنن لاله ستان می جوشم
هرکجا داغ تو بود اینه من کردند
اه ازین جلوه فروشان مروت دشمن
کز تغافل چقدر اینه اهن کردند
جلوه انجاکه بهار چمن بیرنگیست
صیقل اینه موقوف شکستن کردند
در مقامی که تمنا به خیالت می سوخت
شرری جست ز دل وادی ایمن کردند
چون نفس جرات جولان چقدر بیدردی ست
پای ما راکه ز دل ابله دامن کردند
نوبهار انهمه مشاطگی خاک نداشت
خون ما زنخت به این رنگ که گلشن کردند
نرگسستان جهان وعده گه دیداری ست
کز تحیر همه جا اینه خرمن کردند
ای خوش ان موج که در طبع گهر خاک شود
عجز بالیده ما را رگ گردن کردند
زخم درکیش ضعیفی اثر ایجاد رفوست
کشته رشکم ازان تیغ که سوزن کردند
یک سپند انهمه سامان نفروشد بیدل
عقده ای داشت دل سوخته شیون کردند
خوش خرامان اگر اندیشه جولان کردند
گردش رنگ مرا جنبش دامان کردند
دام من در گره حلقه افلاک نبود
چون نگاهم قفس از دیده حیران کردند
به سراغم نتوان جز مژه برهم چیدن
داشتم مشت غباری که پریشان کردند
به چه امید درین دشت توان اسودن
وحشتی بود که تسلیم غزالان کردند
زین چمن حاصل عشاق همین بس که چو رنگ
چینی از خود شکنی زینت دامان کردند
بی قراران ادب پرور صحرای جنون
سیلها درگره ابله پنهان کردند
سعی وامانده خلق ان سوی خود راه نبرد
بسکه دامن ته پا ماند گریبان کردند
نقش بند چمن وحشت ما بی رنگی است
شد هوا اینه تا ناله نمایان کردند
بحر امکان چوگهر شوخی یک موج نداشت
از پریشان نظری اینهمه توفان کردند
جنس بازار وفا رنگ نمی گرداند
دل چه مقدارگران کشت که ارزان کردند
تا ز یادم نگرانی نکشد خاطر کس
سرنوشت من بیدل خط نسیان کردند
ذره تا مسهر هزار اینه عریان کردند
ما نگشتیم عیان هر چه نمایان کردند
بیخودی حیرت حسن عرق الود که داشت
که دل و دیده یک ایینه چراغان کردند
حسن بیرنگی او را ز که یابیم سراغ
بوی گل اینه ای بود که پنهان کردند
دل هر ذره چمنزار پر طاووس است
گر د ما را به هوای که پریشان کردند
سرو برگ طلبی کو که نفس ِ سوختگان
نیم لغزش به هزار ابله سامان کردند
سعی جوهر همه صرف عرض ارایی هاست
سوخت نظاره به این رنگ که مژگان کردند
وضع تسلیم جنون عافیت اباد دل است
این گهر را صدف از چاک گریبان کردند
عشق از خجلت تغییر وفا غافل نیست
اب شد اتش گبری که مسلمان کردند
بیدماغی چه گریبان که نداده ست به چاک
تنگ شد گوشه دل عرصه امکان کردند
بیدل ازکلفت افسرده دلیها چو سپند
مشکلی داشتم از سوختن اسان کردند
ز شرم عشق فلکها به خاک روکردند
دمی که چشم گشودند سر فروکردند
هوای قصر غنا خفت پا به دامن عذر
کمندها همه بر عزم چین غلو کردند
خرد به صد طلب ایینه جنون پرداخت
که چشم شخص به تمثال روبروکردند
به وهم باده حریفان اگهی پیما
دل گداخته در ساغر و سبوکردند
قیامت است که در بحر بی کنار عدم
ز خود تهی شدگان کشتی ارزو کردند
کسی به معبد خجلت چه سجده پیش برد
جبین به سیل عرق رفت تا وضو کردند
علاج چاک گریبان به جهد پیش نرفت
سرنگون شده را بخیه رفو کردند
به حُکم عجز همه نقشبند اوهامیم
شکست چینی ما صرف کلک مو کردند
سواد نسخه بینش خموشی انشا بود
به جای چشم همه سرمه درگلو کردند
دماغ سیرچمن سوخت در طبیعت عجز
به خاک از ابله ابی زدند و بوکردند
ز دورباش ادب غیرتی معاینه شد
که محرمان همه خود را خیال او کردند
تلاش خلق ز علم و عمل دری نگشود
مال کار چوبیدل به هیچ خوکردند
رازداران کز ادب راه لب گویا زدند
مهر بر بال پری از پنبه مینا زدند
زین چمن یک گل سر و برگ خودارایی نداشت
هرکجا رنگی عیان شد برپر عنقا زدند
پیش از ایجاد هوس مستان خلوتگاه راز
ساغر هوش ازگداز شیشه در خارا زدند
طبع بی حس قابل تاثیر اگاهی نبود
بر گمان خفته یاران مرد ه ای را پا زدند
منفعل شد فطرت از ابرام بی تاثیر خلق
شعله درپستی حزید از بسکه دامنها زدند
ترک مردم گیر و راحت کن که عزلت پیشگان
چون گهر موج دگر بیرون این دریا زدند
شاخ و برک هرزه کردی تیشه اکا درکار داشت
قامت خم گشته ما را به پای ما زدند
عمرها شدت کلفت ما و من از دل رفته ایم
بر غبار خانه ما دامن صحرا زدند
دامن مشرب فضایی داشت بی گرد امل
محرمان از طولِ این اوهام بر پهنا زدند
وحشت از دنیا دماغ بی نیازان برنداشت
چین دامن بر خم ابروی استغنا زدند
بیدل اسباب تعلق بود زنگ اگهی
اینه صیقل زدند انها که پشت پا زدند
روزگاری که به عشق از هوسم افکندند
بال و پر کنده برون قفسم افکندند
ما و من خوش پر و بالی به خیال انشا کرد
مور بودم به غرور مگسم افکندند
تا کند عبرتم اگاه ز هنگامه عمر
در تب و تاب شمار نفسم افکندند
خون خشکم جوی از قدر نیرزبد اخر
صد ره از پوست برون چو عدسم افکندند
نقش پا کرد تصور به تغافل زد و رفت
در ره هر که خط ملتمسم افکندند
ناز دارم به غباری که ز بیداد فلک
سرمه شد تا به ره دادرسم افکندند
چه توان کرد سراغ همه زین دشت گم است
در پی قافله بی جرسم افکندند
شکوه من ز فراموشی احباب خطاست
از ادب پیش گذشتم که پسم افکندند
سخت زحمتکش اسباب جهانم بیدل
چه نمودند که در دیده خسم افکندند
روزی که هوسها در اقبال گشودند
اخر همه رفتند به جایی که نبودند
زین باغ گذشتند حریفان به ندامت
هر رنگ که گردید کفی بود که سودند
افسوس که این قافله ها بعد فنا هم
یک نقش قدم چشم به عبرت نگشودند
اسما همه در پرده ناموسی انسان
خود را به زبانی که نشد فهم ستودند
اعداد یکی بود چه پنهان و چه پیدا
ما چشم گشودیم کزین صفر فزودند
از حاصل هستی به فناییم تسلی
در مزرعه ما همه ناکشته درودند
تاراجگران هستی موهوم ز فرصت
توفیق یقینی که نداریم ربودند
زین شکل حبابی که نمود از دویی رنگ
گفتم به کجا گل کنم ایینه نمودند
چون شمع به صیقل مزن ایینه داغم
با هر نگهم انجمنی بود زدودند
خامش نفسان معنی اسرار حقیقت
گفتند در ان پرده که خود هم نشنودند
عبرت نگهان را به تماشاگه هستی
بیدل مژه بر دیده گران گشت غنودند
برای خاطرم غم افریدند
طفیل چشم من یم افریدند
چو صبح انجا که من پرواز دارم
قفس با بال توأم افریدند
عرق گل کرده ام از شرم هستی
مرا از چشم شبنم افریدند
گهر موج اورد ایینه جوهر
دل بی ارزو کم افریدند
جهان خونریز بنیاد است هشدار
سر سال از محرم افریدند
وداع غنچه را گل نام کردند
طرب را ماتم غم افریدند
علاجی نیست داغ بندگی را
اگر بیشم وگرکم افریدند
کف خاکی که بر بادش توان داد
به خون گل کرده ادم افریدند
طلسم زندگی الفت بنا نیست
نفس را یک قلم رم افریدند
اگر عالم برای خویش پیداست
برای من مرا هم افریدند
چه سان تابم سر از فرمان تسلیم
که چون ابرویم از خم افریدند
دلم بیدل ندارد چاره از داغ
نگین را بهر خاتم افریدند
به شوخی زد طرب غم افریدند
مکرر شد عسل سم افریدند
نثار نازی از اندیشه گل کرد
دو عالم جان به یک دم افریدند
به زخم اضطراب بسمل ما
ز خون رفته مرهم افریدند
شکست عافیت اهنگ گردید
به هرجا ساز ادم افریدند
جهان جوش بهار بی نیازیست
به یک صورت دو گل کم افریدند
به هرجا وحشت ما عرضه دادند
شرار و برق بی رم افریدند
گل این بوستان افت بهار است
شکست و رنگ توأم افریدند
به تسکین دل مجروح بسمل
پر افشانده مرهم افریدند
به پیری گریه کن کایینه ی صبح
برای عرض شبنم افریدند
کریمان خون شوید از خجلت جود
که شهرت خاص حاتم افریدند
چون ماه نو خم وضع سجودم
ز پیشانی مقدم افریدند
نه مخموری نه مستی چیست بیدل
دماغت از چه عالم افریدند
ز بسکه منتظران چشم در ره یارند
چو نقش پا همه گر خفته اند بیدارند
ز افتاب قیامت مگوکه اهل وفا
به یاد ان مژه در سایه های دیوارند
درین بساط که داند چه جلوه پرده درد
هنوز اینه داران به رفع زنگارند
مرو به عرصه دعوی که گردن افرازان
همه علمکش انگشتهای زنهارند
ز پیچ و تاب تعلق که رسته است اینجا
اگر سرندکه یکسر به زبر دستارند
هوس ز زحمت کس دست برنمی دارد
جهانیان همه یک ارزوی بیمارند
درین محیط به ایین موجهای گهر
طبایعی که بهم ساختند هموارند
نبرد بخت سیه شهرت از سخن سنجان
که زیر سرمه چو خط ناله شب تارند
به خاک قافله ها سینه مال می گذرند
چو سایه هیچ متاعان عجب گرانبارند
ز شغل مزرع بی حاصلی مگوی و مپرس
خیال می دروند و فسانه می کارند
خموش باش که مرغان اشیانه لاف
به هر طرف نگری پرگشای منقارند
ز خودسران تعین عیان نشد بیدل
جز اینکه چون تل برف ابگینه کهسارند
محرمانی که به اهنگ فنا مسرورند
تپش اماده تر از خون رگ منصورند
نامجویان هوس را ز شکست اقبال
کاسه ها امده بر سنگ و همان فغفورند
جرسی نیست در این قافله بی سروپا
ناله این است که از منزل معنی دورند
نارسایی تک و تازند چه پست و چه بلند
تا به عنقا همه پرواز پر عصفورند
چشم عبرت به ره هرزه دوی بسیارست
لیک این ابله ها زبر قدم مستورند
صوف و اطلس همه را پرده در رسوایی ست
تا کفن پیرهن خلق نگردد عورند
می روند از قد خم مایل مطلوب عدم
بوسه خواه لب افسوس کمین گورند
محرم نشئه به خمیازه نمی دوزد چشم
حلقه های در امید همه مخمورند
تا کجا واسطه را حایل تحقیق کنید
مژه ها پیش نظر دود چراغ طورند
معنی از حوصله فهم بلند افتاده ست
خرمن ماه همان دانه کشانش مورند
خلق چون سایه نهفت اینه در زنگ خیال
ورنه این نامه سیاهان به حقیقت نورند
بیدل از شب پره کیفیت خورشید مپرس
حق نهان نیست ولی خیره نگاهان کورند
مصور نگهت ساغر چه رنگ زند
مگر جنون کند و خامه در فرنگ زند
چنین که نرگست از ناز سرگران شده است
ز سایه مژه ترسم به سرمه سنگ زند
به گلشنی که چمن در رکاب بخرامی
حنا ز دست تو گیرد گل و به رنگ زند
ز سعی خاک به گردون غبار نتوان برد
به دامن تو همان دامن تو چنگ زند
دل گرفته ما قابل تصرف نیست
کسی چه قفل بر این خانه های تنگ زند
گشودن مژه مفت نفس شماری ماست
شرر دگر چه قدر تکیه بر درنگ زند
جهان ادبگه دل هاست بی نفس می باش
مباد اینه ای زین میانه زنگ زند
دل شکسته جنون بهانه جو دارد
که رنگ اگر شکنم شیشه بر تُرنگ زند
نموده اند ز دست نوازش فلکم
دمی که گاه غضب بر زمین پلنگ زند
ز خویش غیر تراشیده ای، کجاست جنون
که خنده ای به شعور جهان بنگ زند
به ساز عجز برا عذرخواه افت باش
هجوم ابله کمتر به پای لنگ زند
ز بیدلی قدح انفعال سودایم
به شیشه ای که ندارم کسی چه سنگ زند
عاقبت شرم امل بر غفلت ما می زند
ربشه پردازی به خواب دانه ها پا می زند
شش جهت کیفیت اسرار دل گل کرده است
رنگ می جام دگر بیرون مینا می زند
خانمان تنگی ندارد گر جنون دزد نفس
خودسری بر اتشت دامان صحرا می زند
تا کجا جمعیت دل نقش بندد اسمان
عمرها شد خجلت گوهر به دریا می زند
از دماغ خاکساری هیچکس اگاه نیست
ابله در زیر پا جام ثریا می زند
همنوای عبرتی درکار دارد درد دل
ناله درکهسار بر هر سنگ خود را می زند
بی گداز از طبع ما رفع کدورت مشکل است
در حقیقت شیشه گر صیقل به خارا می زند
احتیاجی نیست گر شرم طلب افتد به دست
بی حیاییها در چندین تقاضا می زند
جست وجوی خلق مقصد در قدم دارد تلاش
هرچه رفتار است بر نقش کف پا می زند
صانع اسراری از تحقیق خود غافل مباش
جز زبانت نیست ان بالی که عنقا می زند
هر نوا کز انجمن بالد ز دل باید شنید
ساز دیگر نیست مطرب زخمه بر ما می زند
شوخی تقدیر تمهید شکست رنگ ماست
قلقل خود سنگ بر سامان مینا می زند
زین هوس هایی که بیدل در تخیل چیده ایم
یأس اگر بر دل نزد امروز، فردا می زند
فطرت اخر بر معاد از سعی اکمل می زند
رشته چون تابیده شد خود را به مغزل می زند
نشئه تحقیق در صهبای این میخانه نیست
مست و مخمورش قدح از چشم احول می زند
خواب خود منعم مکن تلخ از حدیث بورپا
این نیستان اتشی دارد به مخمل می زند
ای بسا شیخی که ارشادش دلیل گمرهی ست
غول اکثر راه خلق از شمع و مشعل می زند
طینت ظالم همان اماده ظلم است و بس
نشتر از رگ گر شود فارغ به دنبل می زند
چاره در تدبیر ما بیچارگان خون می خورد
پیشتر از دردسر سودن به صندل می زند
درد دل پیدا کنید از ننگ عصیان وارهید
با نمک چون جوش زد می جام در خل می زند
بر مال کار تا چشم که را روشن کنند
شمع در هر انجمن ایینه صیقل می زند
بس که جوش حرص برد از خلق اثار تمیز
امتحان طاس ناخن بر سر کل می زند
ترک دعوی کن که در اقلیم گیر و دار فقر
کوس قدرت پای لنگ و پنجه شل می زند
جاه دنیا را پیام پشت پا باید رساند
همتت پست است بیدل کی بر این تل می زند
محوگریبان ادب کی سر به هر سو می زند
موج گهر از ششجهت بر خویش پهلو می زند
واکردن مژگان ادب می خواهد از شرم ظهور
اول دراین گلشن بهار از غنچه زانو می زند
زبن باغ هرجا وارسی جهل است با دانش طرف
بلبل به چهچه گرتند قمری به کوکو می زند
تا چرخ و انجم ثابت است از خلق اسایش مجو
اندیشه داغ پلنگ اتش به اهو می زند
تا امد و رفت نفس می بافت وهم پیش و پس
ماسوره چون بی رشته شد بیرون ماکو می زند
پست و بلند قصر ناز از هم ندارد امتیاز
ان چین مایل از جبین پهلو بر ابرو می زند
شکل دویی پیدا کنم تا چشم بر خود واکنم
هر سور ه تمثال من ایینه او می زند
داغم مخواه ای انتظار از تهمت افسردگی
تا یاد نشتر می کنم خون در رگم هو می زند
یا رب کجا تمکین فرو شد کفه قدر شرر
افاق کهسارست و سنگم بر ترازو می زند
بیدل گران افتاده است از عاجزی اجزای من
رنگی که پروازن دهم چون شمع بر رو می زند
برق خطی بر سیاهی می زند
هاله مه تا به ماهی می زند
سجده مشتاق خم ابروی کیست
بر دماغم کج کلاهی می زند
معصیت در بارگاه رحمتش
خنده ها بر بی گناهی می زند
ای عدم فرصت، شرارکاغذت
چشمک عبرت نگاهی می زند
بهر عبرت فرصتی در کار نیست
یک نگه برهرچه خواهی می زند
پُردلیها امتحانگاه بلاست
تیغ بر قلب سپاهی می زند
تا فسون بادبان دارد نفس
کشتی ما برتباهی می زند
بی تو گر مژگان بهم می ایدم
بر سر خوابم سیاهی می زند
بیدل از وصلی نویدم داده اند
دل تپیدن کوس شاهی می زند
عشاق گر از سبحه و زنار نویسند
دردسر دلهای گرفتار نویسند
ان معنی تحقیق که تکرار ندارد
بر صفحه زنند اتش و یکبار نویسند
شرح جگر چاک من این کهنه دبیران
هر چند نویسند چه مقدار نویسند
صد جاست قلم خورده مژگان تغافل
ان نامه که خوبان به من زار نویسند
قاصد به محبان ز تمنا چه رساند
ایینه بیارید که دیدار نویسند
صد عمر ابد دفتر اعجاز گشاید
کز قامت موزون تو رفتار نویسند
امید پیامیست به زلف از دل تنگم
سطری اگر از نقطه گره دار نویسند
زنهاری عجزند ضعیفان چه توان کرد
بر خاک مگر یکدو الف وار نویسند
بر صفحه بی مطلبی ام نقش تعین
کم هم ننوشتند که بسیار نویسند
بگذار که نقش خط پیشانی ما را
بر طاق پریخانه اسرار نویسند
جز ناله اسیران قفس هیچ ندارند
خطی به هوا کاش ز منقار نویسند
حیف است تنزه رقمان قلم عفو
اعمال من از شرم نگون سار نویسند
منشور عذاب ابد است اینکه پس از مرگ
بر لوح مزارم دل بیمار نویسند
جز سجده نشد از ورق سایه نمودار
زین بیش خط جبهه چه هموار نویسند
تا حشر ز منت به ته سنگ بخوابم
گر بر سر من سایه دیوار نویسند
در روز توان خواند خط جبهه بیدل
چون شمع همه گر به شب تار نویسند
تن پرستان که به این اب و نمک عیاشند
بی تکلف همه بالیدن نان و اشند
سر و گردن همه در دور شکم رفته فرو
پر و خالی و سبک مغزتر از خشخاشند
ربط جمعیتشان وقف تغافل ز هم است
چشم اگر باز شود چون مژه ها می پاشند
اه ازبن نامه سیاهان که ز مشق من و ما
تا دل ایینه راز است نفس نقاشند
گفتگو گر ندرد پرده، کسی اینجا نیست
همه مضمون خیالی ز عبارت فاشند
شش جهت مطلع خورشید و سیه روزی چند
سایه پرورد قفای مژه خفاشند
غارت هم چه خیال ست رود از دلشان
در نظر تا کفنی هست همان نباشند
انفعالی اگر اید به میان استهزاست
این نم اندوده جبینها عرقی می شاشند
عمر در صحبت هم صرف شد اما ز نفاق
کس ندانست که یاران به کجا می باشند
بی تمیز اهل دول می گذرند از سر جاه
همه بر مخمل و دیبا قدم فراشند
پیش ارباب معانی ز فسونهای حیل
رو میارید که این اینه ها نقاشند
بیدل از اهل ادب باش که چون گرد سحر
این تحمل نفسان عرصه بی پرخاشند
گر خاک نشینان علم افراخته باشند
چون ابله پا سپر انداخته باشند
از خجلت پرداز گلت مانی و بهزاد
پیداست که روها چقدر ساخته باشند
پیش عرق شرم تو نتوان مژه برداشت
دستی چو غریق از ته اب اخته باشند
چون کاغذ اتش زده کو طاقت دیدار
گو خلق هزار اینه پرداخته باشند
صبح و شفقی چند که گل می کند اینجا
رنگ همه رفته ست کجا باخته باشند
مقصد طلبان جوش غبارند در این دشت
بگذار دمی چند که می تاخته باشند
حرص و هوس اواره وهمند چه تدبیر
ای کاش به این گوشه دل ساخته باشند
یارب نرمد ناله ز خاکستر عشاق
در خاک هم این سوختگان فاخته باشند
عمریست نفس می کشم و می روم از خویش
این بار دل از دوش که انداخته باشند
هر اشک سراغی ز دل خون شده ای داشت
ان چیست در این بوته که نگداخته باشند
بیدل به تغافلکده عجز نهان باش
تا خلق تو را ان همه نشناخته باشند
حکم عشق است که تشریف تمنا بخشند
داغ این لاله ستانها به دل ما بخشند
نتوان تاخت به انداز دماغ مستان
بال شوقی مگراز نشئه به صهبا بخشند
بیدلان خرده ی جانی که نثار تو کنند
نم ابی که ندارند به دریا بخشند
چون می ازگرمی ان لعل به خون می غلتد
گرچه از شعله به یاقوت جگرها بخشند
روشناسان جنون از اثر نقش قدم
جوهرهوش به ایینه صحرا بخشند
ارزو داغ امید است خدایا مپسند
که جگرخون شودونشئه به صهبابخشند
ای خوش ان جود که از خجلت وضع سایل
لب به اظهار نیارند و به ایما بخشند
گر مزاج کرم ان است که من می دانم
عالمی را به خطای من تنها بخشند
تا فسردن نکشد ربشه جولان امید
به که چون تخم به هر ابله صد پا بخشند
شرر عسافیت اواره دلتنگ مرا
سنگ هم دامن صحراست اگر جا بخشند
قول و فعل نفس افسانه باد است اینجا
من نه انم که نبخشند مرایا بخشند
به جناب کرم افسون ورع پیش مبر
بی گناهی گنهی نیست که انجا بخشند
در مقامی ک ه شفاعت خط امرزش هاست
جرم مستان به صفای دل مینا بخشند
به پرکاه که بسته است حساب پرواز
دارم امید که بر ناکسی ام وابخشند
پادشاهی به جنون جمع نگردد بیدل
تاج گیرند اگر ابله پا بخشند
صد ابد عیش طربخانه دنیا بخشند
نفسی گر به دل سوخته ام جا بخشند
سیر خمخانه کثرت به دماغم زده است
شایدم نشئه تحقیق دو بالا بخشند
خون سعی از جگر سنگ چکاند هرجا
طاقتی از دل عشاق به مینا بخشند
ابروبی چوگل اینه برکف دارم
لاله رویان مگرم رنگ تماشا بخشند
فیض عشاق اگر عام کند رخص عشق
با خزان پیرهن رنگ ز سیما بخشند
شوق بر کسوت ناموس جنون می لرزد
عوض داغ مبادا ید بیضا بخشند
صبح گلزار وفا ناله بی تاثیری ست
اثر ان به که به انفاس مسیحا بخشند
نقش نیرنگ دو عالم رقم لوح دل است
همه از ماست گر این اینه بر ما بخشند
از نواهای یک اهنگ ازل هیچ مپرس
حکم سر دادن شوق ست اگر پا بخشند
ارزو داغ امیدیست خدایا مپسند
که جگر خون شود و نشئه به صهبا بخشند
شسته می جوشد ازین بحرخط نسخه موج
جرم ما قابل ان نیست که فردا بخشند
بیدل ازادی من در قفس گمنامی ست
دام راه است اگر شهرت عنقا بخشند
زان زر و سیم که این مردم باذل بخشند
یک درم مهر دو لب کو که به سایل بخشند
جود مطلق به حسابی ست که از فضل قدیم
کم و بیش همه کس از هم غافل بخشند
سر متابید ز تسدم که در عرصه عشق
هیکل عافیت از زخم حمایل بخشند
دل مجنون به هواداری لیلی چه کم است
حیف فانوسی این شمع به محمل بخشند
تو و تمکین تغافل، من و بی صبری درد
نه ترا یاد مروت نه مرا دل بخشند
دلکی دارم و چشمی که کجا باز کنم
کاش این ایینه را تاب مقابل بخشند
لاف هستی زده از مرگ شفاعت خواه است
این از ان جنس خطاهاست که مشکل بخشند
گر شوی مرکزپرگار حقیقت چوگهر
در دل بحر همان راحت ساحل بخشند
رهروانیم ز ما راست نیاید ارام
پای خوابیده همان به که به منزل بخشند
نیست خون من از ان ننگ که در محشر شرم
جرم الودگی دامن قاتل بخشند
گرنه منظورکرم بخشش عبرت باشد
چه خیال است که دولت به اراذل بخشند
به هوس داد قناعت دهم و ناز کنم
دل بیدردی اگر با من بیدل بخشند
از چه دعوی شمعها گردن به بالا می کشند
بر هوا حیف است چشمی کز ته پا می کشند
شبهه نتوان کرد رفع ازکارگاه عمر و وزید
روزگاری شد که از ما نام ما وامی کشند
معنی ما بی عبارت لفظ ما بی امتیاز
بوی گل نقشی ز ما پنهان و پیدا می کشند
می پرستان از خمار اگاه باید زیستن
انتقام عشرت امروز، فردا می کشند
رحم بر قارون سرشتان کن که از افسون حرص
این خران زیر زمین هم بار دنیا می کشند
چون تعلق رفت دیگر ذوق ازادی کجاست
خار پا با شوخی رفتار یکجا می کشند
قانعان ساحل بی دست پاییهای عجز
دام ماهی گر کشند از اب دربا می کشند
بس که وقف مشرب اهل قناعت سرخوشی ست
گر همه خمیازه باشد جام صهبا می کشند
خواهد اخر بی نفس گشتن به عریانی کشید
مدتی شد رشته از پیراهن ما می کشند
گوش مستان اشنای حرف و صوت غیر نیست
کوه گر نالد همان قلقل ز مینا می کشند
تشنه وصلم به ان حسرت که نقاشان صنع
گر کشند از پرده تصویرم زبانها می کشند
ما عبث بیدل به قید بام و در افسرده ایم
خانمانها نیز رخت خود به صحرا می کشند
جماعتی که نظرباز ان بر و دوشند
به جنبش مژه عرض هزاراغوشند
ز حسن معنی دیوانگان مشو غافل
که این کبودتنان نیل ان بناگوشند
به صد زبان سخن ساز خیل مژگانها
به دور چشم تو چون میل سرمه خاموشند
ز عارض و خط خوبان جز این نشد روشن
که شعله ها همه با دود دل هماغوشند
مقیدان خیالت چو صبح ازین گلشن
به هر طرف که گذشتند دم بر دوشند
دربن محیط چوگرداب بیخودان غرور
زگردش سر بی مغز خود قدح نوشند
ز عبرت دم پیری کراست بهره که خلق
چو جام باده مهتاب پنبه درگوشند
فریب الفت امکان مخورکه مجلسیان
چوشمع تا مژه برهم نهی فراموشند
چه ممکن است حجاب فنا شود هستی
که نقشهای هوا چون سحر نفس پوشند
زگل حقیقت حسن بهار پرسیدم
به خنده گفت که این رنگها برون جوشند
کسی به فهم حقیقت نمی رسد بیدل
جهانیان همه یک نارسایی هوشند
مبصّران حقیقت که سر به سر هوشند
به رنگ چشمه ایینه فارغ از جوشند
نی اند چون صدف از شور این محیط اگاه
ز مغز خشک کسانی که پنبه در گوشند
علاج حیرت ما کن که رنگ باختگان
شکست خاطر ایینه خانه هوشند
زبان بیخودی رنگ کیست دریابد
شکستگان همه تن ناله های خاموشند
مرا معاینه شد ز اختلاط قمری و سرو
که خاکساری و ازادگی هم اغوشند
ملایمت نشود جمع با درشتی طبع
که عکس و اینه با یکدگر نمی جوشند
به صبح عیش مباش ایمن از سیه روزی
مدام سایه و مهتاب دوش بر دوشند
ز شوخ چشمی خویشند غافلان محجوب
برهنه است دو عالم اگر نظر پوشند
تو هر شکست که خواهی حواله ما کن
حباب و موج سراپا خمیدن دوشند
کجا رسیم به یاد خرام او بیدل
که عاجزان همه چون نقش پا فراموشند
به گفتگوی کسان مردمی که می لافند
چو خط به معنی خود نارسیده حرافند
مباش غره انصاف کاین نفس بافان
به پنبه کاری مغز خیال ندافند
توانگری که دم از فقر می زند غلط است
به موی کاسه چینی نمد نمی بافند
تهیه سپر از احتراز کن کامروز
به قطع هم، بد ونیک زمانه سیافند
سخن چه عرض نجابت دهد در ان محفل
که سیم و زر نسبان همچو جدول اشرافند
غرض ز صحبت اگر پاس ابرو باشد
حذر کنید که ابنای جاه اجلافند
در بهشت معانی به رویشان مگشا
که این جهنمی چند ننگ اعرافند
به علم پوچ چوجهل مرکبند بسیط
به فطرت کشفی درسگاه کشافند
ز وضعشان مطلب نیم نقطه همواری
که یک قلم به خم و پیچ سرکشی کافند
تمام بیهوده گویند و نازکی این است
که چشم بر طمع ریشخند انصافند
ازین خران مطلب مردمی که چون گرداب
به موج اب منی غرق تا لب نافند
به خاک تیره مزن نقد ابرو بیدل
درین دیارکه کوران چند صرافند
چه بوربا و چه مخمل حجاب می بافند
به هر چه دیده گشادیم خواب می بافند
قماش کسوت هستی نمی توان دریافت
حریر وهم به موج سراب می بافند
نفس چه سحر طرازد به عرض راحت ما
درین طلسم همین پیچ وتاب می بافند
ز لاف ما و من ای بیخودان پوچ قماش
کتان به کارگه ماهتاب می بافند
ز تار و پود هجوم خطش مشو غافل
که بهر فتنه ی ان چشم، خواب می بافند
به کارگاه نفس ره نبرده ای کانجا
هزار ناله به یک رشته تاب می بافند
کمند سعی جهان جز نفس درازی نیست
چو عنکبوت سراسر لعاب می بافند
عبث به فکر قماش ثبات جامه مدر
به عالمی که تویی انقلاب می بافند
به وهم خون شده کو چمن، کجاست بهار
هنوز رنگ به طبع سحاب می بافند
ز تیغ یار سر ما بلند شد بیدل
به موج خیمه ناز حباب می بافند
قماش رنگ ز بس بی حجاب می بافند
به روی گل ز دریدن نقاب می بافند
مباش منکر اسرار سینه چاکی ما
به کارگاه سحر افتاب می بافند
ز زخم تیغ حوادث توان شدن ایمن
به جوشنی که ز موج شراب می بافند
به یک نفس سر بی مغز می خورد بر سنگ
جدا ز پشم کلاه حباب می بافند
درین چمن که هوا داغ شبنم اراییست
تسلیی به هزار اضطراب می بافند
تو خواه مرگ شمر خواه زندگی اندیش
همین به طبع کتان ماهتاب می بافند
کراست تاب رسایی بحث فرصت عمر
گسسته است نفس تا جواب می بافند
توان شناخت ز باریک ریشی انفاس
که در قلمرو هستی چه باب می بافند
کباب شد عدم ما ز تهمت هستی
بر اتشی که نداریم اب می بافند
ز گفت وگو به غبارم نظر متن بیدل
که بهر چشم ز افسانه خواب می بافند
دلها تامل اینه حسن مطلقند
چندانکه می زنند نفس شاهد حقند
طبعت مباد منکر موهومی مثال
کاین نقشها به خانه ایینه رونقند
چون گردباد فاخته های ریاض انس
هرچند می پرند به گردون مطوقند
در مکتب ادب رقمان رموز عشق
کام و زبان بهم چو قلمهای بی شقند
جز مکر در طبیعت زهاد شهر نیست
این گربه طینتان همه یک چشم ازرقند
در جنتی که وعده نعمت شنیده ای
ادم کجاست اکثر سکانش احمقند
این هرزه فطرتان به هر علم و فن دخیل
در نسخه قدیم عبارات ملحقند
شرم طلب هم اینه دار هدایتی است
پلها بر این محیط نگون گشته زورقند
بیدل کباب سوختگانم که چون سپند
دراتشند وگرم شلنگ معلقند
شور اشکم گر چنین راه تپش سر می کند
تردماغیهای دریا نذر گوهر می کند
حسرت جاوید هم عیشی ست این مخمور را
جام می گردد اگر خمیازه لنگر می کند
کاش با ایینه سازیها نمی پرداختیم
وقت ما را صافی دل هم مکدر می کند
جوهر ایینه عرض حیرت احوال ماست
ناله را فکر میانت سخت لاغر می کند
اب می گردد تغافل خنجر ناز ترا
سرمه در تیغ نگاهت کار جوهر می کند
می چکد خون تمنا از رگ نظاره ام
بس که بی رو تو مژگان کار نشتر می کند
هیچکس یارب خجالت کیش بیدردی مباد
دیده ما را غبار بی نمی تر می کند
ای بسا بلبل کزین گلزار بال افشاند و رفت
بسمل ما نیز رقص وحشتی سر می کند
اینکه می گویند عنقا نقش وهمی بیش نیست
ما همان نقشیم اما کیست باور می کند
اب و گوهر در کنار بیخودی اسوده اند
موج ما را اضطراب دل شناور می کند
هیچکس در باغ امکان کامیاب عیش نیست
گر همه گل باشد اینجا خون به ساغر می کند
فقر هم در عالم خود سایه پرورد غناست
ارمیدنهای ساحل نازگوهر می کند
یمن اگاهی ندارد رغبت گفت و شنود
اینقدر افسانه اخرگوش ما کر می کند
حسرت ساحل مبر بیدل که در دریای عشق
کم کسی بی خاک گشتن خاک بر سر می کند
نشد انکه شعله وحشتی به دل فسرده فسون کند
به زمین تپم به فلک روم چه جنون کنم که جنون کند
به فسانه هوس طرب، تهی از خودیم و پر از طلب
چه دمد ز صنعت صفر نی به جز اینکه ناله فزون کند
به خیال گردش چشم او چمنی ست صرف غبار من
که ز دور اگر نظرم کنی مژه کار بوقلمون کند
ز جراحت دل ناتوان به خیال او ندهم نشان
که مباد ان کف نازنین به فسوس ساید و خون کند
به چنین زبونی دست و دل، ز صنایع املم خجل
که سر خسی اگرش دهم به هزار خانه ستون کند
کف پا عروج جبین شود، بن خاک عرش برین شود
شود انچنان و چنین شود که علاج همت دوا کند
نه فسانه ساز حلاوتی، نه ترانه مایه عشرتی
به فسون ز پرده گوش ما چه امید پنبه برون کند
نزدم ز قسمت خشک و تر، به تردد هوس دگر
که نهال بخت سیاه اگر گلی اورد شبیخون کند
چمن تحیر بیدلم که سحاب رشحه خامه اش
به تأملی گهر افکند سر قطره ای که نگون کند
باز مخمور است دل تا بیخودی انشا کند
جام در حیرت زند ایینه را مینا کند
زندگانی گو مده از نقش موهومم نشان
عکس را غم نیست گر ایینه استغنا کند
رفته ایم از خود به دوش ارمیدن چون غبار
اه از ان روزی که بیتابی طواف ما کند
ناله شو تا از هوای فامت او بگذری
هرکه از خود رفت سیر عالم بالا کند
انجمن پرداز وهمم چون حباب از خامشی
به که بگشایم لبی تا از خودم تنها کند
مگذر از کوشش مبادا روزگار حیله جو
پایمال راحتت چون صورت دیبا کند
در عدم ما نیز یاد زندگی خواهیم کرد
شعله خاموش اگر یاد تپیدنها کند
بار تسلیمی اگر چون سایه یابد پیکرم
تا در او خاک عالم را جبین فرسا کند
ناله دردی به ساز خامشی گم گشته ام
شوق غماز است می ترسم مرا پیدا کند
بی طواف خویش در بزم وصالش بار نیست
در دل دریا مگر گرداب راهی واکند
ای خوش ان شور طرب جوش خمستان فنا
کز گداز خود دل هر ذره را مینا کند
سنگ راه خود شمارد کعبه و بتخانه را
هرکه چون بیدل طواف گوشه دلها کند
دل پا شکسته حق طلب، به رهت چگونه ادا کند
که چو موج، گوهرش از ادب، ندویدن ابله پا کند
نفس رمیده گر از خودم نشود کفیل برامدن
چو سحر دماغ طرب هوس به چه بام کسب هوا کند
مشنو ز ساز گدای من به جز این ترانه نوای من
که غبار بی سر و پای من به رهت نشسته دعا کند
به جهان عشوه چو بوی گل نخوری فریب شکفتگی
که به بیم غنچه تبسمت ز هزار پرده جدا کند
نه به دیده ها ز عیان اثر نه به گوشها ز بیان خبر
به گشاد روزن بام و در، کسی از کسی چه حیا کند
نشود مقلد راز دل به هوس محقق مستقل
ز غرور اگر همه ناوکت به نشان رسدکه خطاکند
به هزار پیچ و خم هوس گره است سلسله نفس
چقدر طبیعت ازین و ان گسلدکه رشته رسا کند
به غبار قافله عدم بروانقدرکه ز خود روی
نشده است گم دل عاقلی که تلاش بانگ درا کند
شود اب انجمن حیا به فسوس دست مروتت
که دفی به ان همه بیحسی ز طپانچه تو صدا کند
رگ خواب راحت عاجزان مگشا به نشتر امتحان
که به پهلوبت ستم است اگر نی بورس با مژه واکند
کف دست سوده به یکدگر چمن طراوت بیدلی
که ز صد بهار گل اکتفا به همین دو برگ حنا کند
شور لیلی کو که باز ازایش سودا کند
خاک مجنون را غبار خاطر صحرا کند
می دهد طومار صد مجنون به باد پیچ و تاب
گردبادی گر ز اهم جلوه در صحرا کند
در گلستانی که رنگ جلوه ریزد قامتت
تا قیامت سرو ممکن نیست سر بالا کند
می تواند از دل ما هم طرب ایجاد کرد
از گداز سنگ سوداگر کسی مینا کند
اسمان دارد ز من سرمایه تعمیر درد
بشکند رنگم به هرجا ناله ای برپا کند
خاکم از اسودگی شیرازه صد کلفت است
کو پریشانی که باز این نسخه را اجرا کند
ان سوی ظلمت بغیر از نور نتوان یافتن
روی در مولاست هرکس پشت بر دنیا کند
عاقبت نقشی بر اب است اعتبارات جهان
نام جای خود چه لازم در نگینها واکند
برده ام پیش از دو عالم دعوی واماندگی
اسمان مشکل که امروز مرا فردا کند
گفتگو از معنی تحقیق دارد غافلت
اندکی خاموش شو تا دل زبان پیرا کند
کام عیشی تر نشد از خشک مغزیهای دهر
شیشه بگدازد مگر تا می به جام ما کند
بپدل اسباب جهان را حسرتت مشاطه است
زشتی هر چیز را نایافتن زیبا کند
کو جنون تا عقده هوش از سر ما واکند
وهم هستی را سپند اتش سودا کند
از بساط خاکدان دهر نتوان یافتن
ان قدر گردی که تعمیر شکست ما کند
بعد از این ان به که خاموشی دهد داد سخن
گوهر معنی کسی تا کی زبان فرسا کند
عجز ما را ترجمان غفلت ما کرده اند
تا همان واماندگی تعبیر خواب پا کند
برنیاید تا ابد از حیرت شکر نگاه
هرکه چون تصویر بر نقّاش چشمی واکند
بادپیمای سبک مغزی ست هرکس چون حباب
ساغر خود را نگون در مجلس دریا کند
بعد عمری ان پری گرم التفات دلبری ست
می روم از خود مبادا یاد استغنا کند
قیمت وصلش ندارد دستگاه کاینات
نقد ما هیچ است شاید هم به ما سودا کند
بی تکلف صنعت معمار عشقم داغ کرد
کز شکست هر دو عالم ناله ای برپا کند
بی بریها را علاجی نیست شاید چون چنار
دست برهم سودن ما اتشی پیدا کند
عبرت من چاشنی گیر از شکست عالمی ست
هرچه گردد توتیا، چشم مرا بینا کند
چاره دشوار است بیدل شوخی نظاره را
شرم حسن او مگر در دیده ما جا کند
هر سخن سنجی که خواهد صید معنیها کند
چون زبان می باید اول خلوتی پیدا کند
زینهار از صحبت بد طینتان پرهیز کن
زشتی یک رو هزار ایینه را رسوا کند
عمرها می بایدت با بی زبانی ساختن
تا همان خاموشی ات چون اینه گویا کند
می کشد بر دوش صد توفان شکست حادثات
تا کسی چون موج از این دریا سری بالا کند
هرزه گرد از صحبت صاحب نظرگیرد حیا
اب گردد دود چون در چشم مردم جاکند
اه گرمی صیقل صد اینه دل می شود
شعله ای چون شمع چندین داغ را بینا کند
بی گداز خود علاج کلفت دل مشکل است
کیست غیر از اب گشتن عقد گوهر واکند
می دمد صبح از گریبان صفحه ایینه را
از تماشای خطت گر جوهری انشا کند
شانه را اقبال گیسویت ختن سرمایه کرد
وقت رندی خوش که با چاک جگر سودا کند
خاک مجنون را عصایی نیست غیر ازگردباد
ناله ای کو تا بنای شوق ما برپا کند
سخت دور افتاده ایم از اب و رنگ اعتبار
زین گلستان هرکه بیرون جست سیر ما کند
بی خطایی نیست بیدل اضطراب اهل درد
اشک چون بیتاب گردد لغزشی پیدا کند
از قضا بر خوان ممسک گر کسی نان بشکند
تا قیامت منتش بی سنگ دندان بشکند
راحت اهل وفا خواهی مخواه ازار دل
تا مباد این شیشه بزم می پرستان بشکند
اینچنین کز عاجزی بی دست و پا افتاده ایم
رنگ هم از سعی ما مشکل که اسان بشکند
بحر لبریز سرشک از پیچ وتاب موج ها ست
اب می گردد در ان چشمی که مژگان بشکند
زبر چرخ ارامها یکسرکمینگاه رم است
گرد ما ان به که بیرون زین بیابان بشکند
ساغر قربانیان از گردش افتاده ست، کاش
دور مژگانی خمار چشم حیران بشکند
وحشتی دارم درین گلشن که چون اوراق گل
رنگ اگر درگردش ارم طرف دامان بشکند
یک تامل گر شود صرف خیال نیستی
ای بسا گردن که از بار گریبان بشکند
عجز بنیادی، بر اسباب تجمل ناز چند
رنگ می باید کلاه ناتوانان بشکند
درگلستانی که نالد بیدل از شوق رخت
اه بلبل خار در چشم بهاران بشکند
هر کجا سعی جنون بر عزم جولان بشکند
کوه تا دشت از هجوم ناله دامان بشکند
دل به خون می غلتد از یاد تبسّمهای یار
همچو ان زخمی که بر رویش نمکدان بشکند
می دمد از ابرویش چینی که عرض شوخیش
پیچ و تاب ناز در شاخ غزالان بشکند
دل شکستن زلف او را انقدر دشوار نیست
می تواند عالمی فکر پریشان بشکند
برنمی دارد تأمل نسخه دیوانگی
کم کسی اندیشه بر مضمون عریان بشکند
بر تغافلخانه ابروی او دل بسته ایم
یارب این مینا همان بر طاق نسیان بشکند
هیچکس در بزم دیدار انقدر گستاخ نیست
ای خدا در دیده ایینه مژگان بشکند
کوه هم از ناله خواهد رنگ تمکین باختن
گر دل دانا به حرف پوچ نادان بشکند
با درشتان ظالمان هم بر حساب عبرتند
سنگ اگر مرد است، جای شیشه، سندان بشکند
لقمه ای بر جوع مردمخوار غالب می شود
به که دانا گردن ظالم به احسان بشکند
بی مصیبت گریه بر طبع درشتت سود نیست
سنگ در اتش فکن تا ابش اسان بشکند
بر سر بی مغز بیدل تا به کی لرزد دلت
جوز پوچ ان به که هم در دست طفلان بشکند
حسن کلاه هوسی گر به تجمل شکند
به که دل از ما ببرد بر سر کاکل شکند
بس که به گلزار وفا مشترک افتاده حیا
رنگ گل اید به صدا گر پر بلبل شکند
مجملت امد به نظر پرده تفصیل هدر
جزو پراکنده مباد اینه ی کل شکند
شمع عا بساط طرب است انکه درتن دشت قعب
سر به هوا پای به دامان توکل شکند
خواجه ز رنج کر و فر، ازچه برد بوی اثر
باز ندارد همه گر پشت خر از جل شکند
در ادب بدگهران موعظه شرم مخوان
گردن این خیره سران گر شکند غل شکند
پایه اقبال بلند انهمه چون شمع مچین
کاخرکارت به عرق شرم تنزل شکند
از طلب هرزه درا چند دهی زحمت پا
کاش درین بحر سراب ابله ای پل شکند
دل چه کند با من وما تا شود ایمن زبلا
کوه هم اخر ز صدا شیشه به قلقل شکند
سیری چشم است همان جرعه کش دور غنا
رنگ خمار تو مگر این دو قدح مل شکند
صبح زشبنم همه تن چشم شد ازشوق چمن
هرکه درین باغ رسید اینه بر گل شکند
انجمنی راکه دهند اب زتوصیف خطت
دود چراغش همه شب طره سنبل شکند
چرخ محال است دهد داد دل بیدل ما
گردش ان چشم مگر جام تغافل شکند
لاغری ان همه زین مرحله دورم افکند
که به غربتکده دیده مورم افکند
ذره تا مهر کس از فقر من اگاه نشد
خاک در چشم جهان پیکر عورم افکند
چه توان کرد نفس گرم نجوشید به حرص
سردی اتش دل نان ز تنورم افکند
پیش پا دیدن افسون تمیز بد و نیک
ذلتی بود که از بام حضورم افکند
علم بیحاصلی از سیر کمالم واداشت
اگهی ابله در پای شعورم افکند
ذوق وصلی که به امید دلی خوش می کرد
لن ترانی شد و در اتش طورم افکند
خواندم از گردش پیمانه تحقیق خطی
که به ظلمتکده حیرت نورم افکند
ناتوانی چو غبار از فلک ان سو می تاخت
طاقت خون شده در خاک به زورم افکند
هیچ کافر نشود محرم انجام نفس
واقف مرگ شدن زنده به گورم افکند
یارب از خاطر ناز تو فراموش شود
ان خیالات که از یاد تو دورم افکند
سبب قید علایق ز خرد پرسیدم
گفت : در چاه همین فطرت کورم افکند
چرخ از پهلوی خاک این همه چیده ست بلند
عجز بیدل به جنونزار غرورم افکند
کلاه هرکه فلک بر سماک می فکند
سرش چو ابله اخر به خاک می فکند
به گم شدن چو نگین بی نیاز شهرت باش
که ناز نام تو را در مغاک می فکند
چو صبح تا ز گریبان سری برون اری
زمانه رخت تو بر دوش چاک می فکند
به کارگاه تعین که لاشریک له است
خلل اگر فکند اشتراک می فکند
ز جوش گریه مستانه ای که دارد ابر
چه شیشه ها که نه در پای تاک می فکند
ز امتلا مپسندید خواری نعمت
که شاخ میوه ز سیری به خاک می فکند
عرق که جبهه تسلیم سرفکنده اوست
گره به رشته ما شرمناک می فکند
رهت گل است به اهستگی قدم بردار
که جهد لکه به دامان پاک می فکند
ز عاجزی در اقبال امن زن بیدل
که طاقتت به جهان هلاک می فکند
اگر از گدازم نمی گل کند
دو عالم ز من شیشه پُر مل کند
محیط است چون محو گردد حباب
ز خود گم شدن جزو را کل کند
غباری که دل اوج پرواز اوست
به گردون رسد گر تنزل کند
به هر ششجهت جلوه پیچیده است
کسی تاکی از خود تغافل کند
زکیفیت این بهارم مپرس
مژه گر گشایی قدح گل کند
به سودای زلف تو دود دماغ
به سر پیچد و ناز کاکل کند
زفکرخطت جوهراینه
خسک وقف جیب تأمل کند
تردد خجالت کش دست و پاست
کسی تاکجاها توکل کند
خزان طرب بی دماغی مباد
بهار است اگر شیشه قلقل کند
به تدبیر ازین بحر نتوان گذشت
شکستی ست گر موج ما پل کند
سر ما نگردد ز دور هوس
اگر چرخ ترک تسلسل کند
شود سفله از صوف و اطلس بزرگ
خران را اگر ادمی جل کند
خنک تر ز زاغ است تقلید کبک
که هندوستانی تمغل کند
به رنگی ست بیدل پریشانی ام
که از سایه ام طرح سنبل کند
اگر معنی خامشی گل کند
لب غنچه تعلیم بلبل کند
بساط جهان جای ارام نیست
چرا کس وطن بر سر پل کند
درین انجمن مفلسان خامشند
صراحی خالی چه قلقل کند
قبا کن در بن باغ،جیب طرب
که از لخت دل غنچه فرگل کند
زبان را مکن پر فشان طلب
مبادا چراغ حیا گل کند
مکش سر ز پستی که اواز اب
ترقی بقدر تنزل کند
چه سیل است یارب دم تیغ او
که چون بگذرد از سرم پل کند
من و یاد حسنی که در حسرتش
جگر دامن ناله پرگل کند
ز رمز دهانش نباید اثر
عدم هم به خود گر تامل کند
ز بیداد ان چشم نتوان گذشت
دلی را که او خون کند مل کند
ز بس قهر و لطفش همه خوش اداست
نگه می کند گر تغافل کند
دلت بی دماغ ست بیدل مباد
به تعطیل، حکم توکل کند
تقلید از چه علم به لافم علم کند
طوطی نی ام که اینه بر من ستم کند
سعی غبار من که به جایی نمی رسد
با دامنش زند اگر از خویش رم کند
انگشت زینهار دمیدیم و سوختیم
کوگردنی دگرکه کشد شمع و خم کند
بر باد رفت امد و رفت نفس چوصبح
فرصت نشد کفیل که فهم عدم کند
اسوده خاک شوکه مبادا به حکم وهم
عمر نفس شمار حساب قدم کند
بالیده است خواجه بی حس به ناز جاه
مردار افتاب مقابل ورم کند
خودسنجی ات به پله پستی نشانده است
جهدی که سنگ کوه وقار توکم کند
هرجا عدم به تهمت هستی رسیده است
باید حیا به لوح جبینم رقم کند
پرواز می کنم چه کنم جای امن نیست
دامی نبیافتم که پرم را بهم کند
خجلت گداز عفو نگردی که افتاب
گر دامن تو خشک کند جبهه نم کند
توهیچ باش و، علم وعمل ها به طاق نه
گو خلق هرزه فکر حدوث و قدم کند
بیدل ازابن ستمکده بیکس گذشته ام
کو سایه ای که بر سر خاکم کرم کند
از بسکه به تحصیل غنا حرص توجان کند
قبر است نگینی که به نام تو توان کند
جزتخم ندامت چه کند خرمن ازبن دشت
بیحاصل جهدی که زمین دگران کند
چون شمع درین ورطه فرو رفت جهانی
رستن چه خیال است ز جاهی که زبان کند
امروز به حکم اثر لاف تهور
رستم زن مردی ست که بال مگسان کند
در هر کف خاکی دو جهان ریشه مستی است
با قوت تقوا نتوان بیخ رزان کند
زهاد ز بس جان به لب صرفه ریشند
در ماتم این مرده دلان مو نتوان کند
فریاد که راهی به حقیقت نگشودیم
نقبی که به دل کند نفس سخت نهان کند
چون غنچه به جمعیت دل ساخته بودیم
این عقده که واکردکه ما را ز میان کند
در دل هوسی پا نفشرد از رم فرصت
هر سبزه که برریشه زد این اب روان کند
پیچ و خم این عقده گشودیم به پیری
یعنی که به دندان نتوان دل ز جهان کند
بیدل نه به دنیاست قرارت نه به عقبا
خورده است خدنگ تو ازین هفت کمان کند
لمعه مهرش دمی کاینه تابان کند
شرم به چشم جهات سایه مژگان کند
گر به تغافل دهد جلوه عنان نگاه
خانه صد اینه یک مژه وبران کند
حسن عرقناک او محرمی دل نخواست
اتش غیرت کجاست کاین ورق افشان کند
هرزه دو مطلبم کاش چو موج گهر
ابله ام یک نفس محرم دامان کند
فو ت زمان حضور اینه دل شکست
یأس کنون جای مو ناله پریشان کند
در بن دندان شوق حسرت کنج لبی ست
گر بگزم پشت دست بوسه چراغان کند
در برم از نیستی جامه پوشیده ای ست
تاکی از این کسوتم رنگ تو عریان کند
شبهه نچیند بساط در ره تسلیم عشق
اب ز عکس غریق اینه پنهان کند
با همه واماندگی شوق گر اید بجوش
ابله پا چو شمع بر مژه توفان کند
گر سر مجنون او گردشی ارد به عرض
دشت و در از گردباد رو به گریبان کند
عالم تصویر وهم صید فریبم نکرد
کافر ان غمزه را بت چه مسلمان کند
بیدل ز ان نرگسم جرات بیداد کو
سرمه ز خاکم مگر بالد و افغان کند
هرجا خرام ناز تو تمکین عیان کند
حیرت در اب اینه کشتی روان کند
زخمی که خندد از دم تیغ تبسمت
خون چکیده را چمن زعفران کند
چشمت به محفلی که تغافل کند بلند
نی هم به میل سرمه نیاز فغان کند
از فرصت گذشته رسیدن گذشته گیر
رنگ پریده در چه بهار اشیان کند؟
خاموش باش بر در دل ورنه بی ادب
هر دم زدن یک اینه وارت زیان کند
از فعل زشت دشمن اسایش خودیم
ما را مگر به خویش حیا مهربان کند
ان شعله طینتم که پی طعمه گداز
مغزم چو شمع پرورش استخوان کند
تغییر پهلویم ستم است از هجوم درد
ترسم که بوریای مرا نیستان کند
در خاک من غبار فنا نیست پرفشان
خواب عدم کجا مژه ام را گران کند
بسمل صفت به سکته رسانیده ام ورق
سطری ز خون مگر سبقم را روان کند
باور نداشتم که غبار مرا چو صبح
دامان چیده تا به فلک نردبان کند
تمثال من چو صورت عنقا همین صداست
چیزی نی ام که اینه ام امتحان کند
ای اینه عیوب مثالم به رو میار
بگذار تا عرق ته ابم نهان کند
بیدل مخوان فسانه بخت سیاه من
کافاق را مباد چو شب سرمه دان کند
اشک گهر طینت ما راه تپش سر نکند
طفل دبستان ادب این سبق از بر نکند
وسوسه بر هم نزند رابطه ساز یقین
کوه گران حوصله را ناله سبکسر نکند
منفعلیهای زمان فطرت ما را چه زیان
عبرت تمثال محیط اینه را تر نکند
عالم اسباب فنا چند دهد فرصت ما
اشک به دوش مژه ها انهمه لنگر نکند
شبنم بی بال و پریم اینه پرداز تری
طاقت ما غیر عرق پیشه دیگر نکند
تاب و تب عشق و هوس نیست کفیل دو نفس
صبح طربگاه شرر خنده مکرر نکند
شد ز ازل چهره گشا عجز ز پیدایی ما
مو ننهد پا به نمو تا قدم از سر نکند
دل بگدازید به غم دیده رسانید به نم
شیشه خمی تا نخورد باده به ساغر نکند
نیست ز هم فرق نما انجمن و خلوت ما
طایر گلزار یقین سر به ته پر نکند
بیدل از انجام نفس هرکه برد بوی اثر
گر همه افاق شود ناز کر و فر نکند
طبع دانا الم دهر مکدر نکند
گرد بر روی گهر ان همه لنگر نکند
به خیالی نتوان غره تحقیق شدن
گر همه حسن دمد اینه باور نکند
می دهد عاقبت کار حسد سینه به زخم
بدرگی تا به کجا تکیه به نشتر نکند
در خرابات، شیاطین نسبان بسیارند
دختر رز جلبی نیست که شوهر نکند
بی زری ممتحن جوهر انسانی نیست
ادم انست که مال و حشمش خر نکند
شیشه حرص به صهبای قناعت پرکن
کز تنگ حوصلگی ناله به ساغر نکند
مجلس ارای هوس با تو حسابی دارد
تا نسوزد دلت ارایش مجمر نکند
به نگاهی چو شرر قانع پیدایی باش
تا ترا در نظر خلق مکرر نکند
شبنم گلشن ایجاد خجالت دارد
صبح تصویر بر ا تا نفست تر نکند
شوق دل حسرت گلزار حضوری دارد
همچو طاووس چرا اینه دفتر نکند
خاک درگاه مذلت ز چه اکسیرکم است
کیمیا گو مس بیقدر مرا زر نکند
عشوه الفت دنیا نخرد بیدل ما
نقد دل باخته سودای محقر نکند
هوس جنون زده نفس به کدام جلوه کمین کند
چو سحر به گرد عدم تند که تبسم نمکین کند
ز چه سرمه رنج ادب کشم که خروش جنون حشم
به هزار عرصه کشد الم نفسی که پرده نشین کند
ز خموشی ادب امتحان، به فسردگی نبری گمان
که کمند ناله عاشقان، لب برهم امده چین کند
سر بی نیازی فکر را به بلندیی نرسانده ام
که به جز تتبع نظم من، احدی خیال زمین کند
زفسون فرصت وهم و ظن، بگداخت شیشه ساعتم
که غبار دل به هم ارد و طلب شهور و سنین کند
ز بهار عبرت جزوکل، به گشاد یک مژه قانعم
چه کم است صیقلی از شرر، که نگاه اینه بین کند
پی عذر طاقت نارسا، برو انقدرکه کشد دلت
ته پاست منزل رهروی که به پشت ابله زین کند
نه بقاست مایه فرصتی، نه نفس بهانه شهرتی
به خیال خنده زندکسی که تلاش نقش نگین کند
چقدر در انجمن رضا، خجل است جرأت مدعا
که دل از فضولی نارسا، هوس چنان و چنین کند
ز حضور شعله قامتی، ز خیال فتنه علامتی
نرسیده ام به قیامتی، که کسی گمان یقین کند
به چه ناز سجده اداکند، به در تو بیدل هیچکس
که به نقش پا برد التجا و خطی نیاز جبین کند
وهم بلند وپست جاه چند دلت سیه کند
گر گذری ز بام و در سایه بساط ته کند
رفع غبار وهم و ظن ان همه کذب داشته ست
یک مژه گر به هم خورد نقش جهان تبه کند
داد نشان میکشان گر ندهد سپهر دون
جام پر و تهی همان کار هلال و مه کند
جمع شدن به جیب خویش مغتنم نفس شمار
یک گره است شش جهت کس به دل که ره کند
شمع به حسرت فنا تا به سحر دراتش است
کاش نسیم دامنی بیگه ما پگه کند
محو صفای شوق باش تا به طربگه حضور
سیر هزار رنگ گل اینه بی نگه کند
طبع فضول ظالم است دادش از انفعال خواه
خجلت اگر زند به سنگ روی عرق سیه کند
در طلب غنا چو شمع جبهه به عجز سودن است
ابله بشکند به پا تا سر ما کله کند
بعد تهی شدن ز خویش واشدنت چه فایده
شرم کن از حساب اگر، صفر، یک تو، ده کند
غیر توقع کرم هیچ نداشت زندگی
فال وجود زد عدم تا دو نفس نگه کند
گر نه به عرض مدعا خاک در فنا شود
بیدل ناامید ما رو به چه بارگه کند
باده تحقیق را ظرف هوس تنگی کند
در بر اتش لباس خار و خس تنگی کند
درد را جولا نگهی چون سینه عشاق نیست
بر فغان مشکل که اغوش جرس تنگی کند
بر جنون می پیچم واز خویش بیرون می روم
گردباد شوق را تاکی نفس تنگی کند
عیش رسوایی به کارم کوچه گردان وفاست
ای خوش ان وضعی کزو خلق عسس تنگی کند
در خیال راحت از فیض تپیدن غافلیم
اشیان ای کاش بر ما چون قفس تنگی کند
همچو ان سوزن که درماند ز تار نارسا
عمر رنگ سعی بازد چون نفس تنگی کند
نه فلک در وسعت اباد دل دیوانه ام
هست خلخالی که در پای مگس تنگی کند
غنچه بر یک مشت زر صد رنگ خست چیده است
اینقدر یارب مبادا دست کس تنگی کند
شکوه مردم ز گردون بیدل از کم وسعتی ست
ناله در پرواز اید چون قفس تنگی کند
مشرب عشاق بر وضع هوس تنگی کند
عالم عنقا به پرواز مگس تنگی کند
واصل مقصد ز خاموشی ندارد چاره ای
چون به منزل امد اواز جرس تنگی کند
سیری از شوخی ندارد طفل اتش خوی من
اشک را کی در دویدن ها نفس تنگی کند
انتظار بیخودی ما را جنون پیمانه کرد
خلق مستان از شراب دیررس تنگی کند
بوی گل در رنگ دزدد بال پرواز نفس
باغ امکان بی تو از اهم ز بس تنگی کند
دیده بی رویت ندارد طاقت تشویش غیر
ان چه بر گل واشود بر خار و خس تنگی کند
بی دماغ دستگاه مشرب یکتایی ام
خانه ایینه ما بر دو کس تنگی کند
کیسه پردازان افلاس از فضولی فارغند
بی گشادی نیست گر دست هوس تنگی کند
عالمی را الفت جسم از عدم دلگیر کرد
بر قفس پرورده بیرون قفس تنگی کند
چون سحر بیدل من و هستی تعب پیراهنی
کز حیا بر خویش تا بالد نفس تنگی کند
بسکه بی روپت بهارم کلفت انشا می کند
چون حنا رنگ از گرانی سایه پیدا می کند
گر نه باد صبح چین طره ات وا می کند
نسخه جمعیت ما را که اجزا می کند
عضو عضوم بسکه می بالد به سودای جنون
وسعت دامان داغ ایجاد صحرا می کند
همت ز تدبیر بیجا تاکجا خجلت کشد
ای جنون رحمی که ما را هوش رسوا می کند
نسخه هستی ز بس دقت سواد افتاده است
چشم برهم بسته حل این معما می کند
جنس درد بیکسی کم نیست در بازار ما
گر شنیدن مایه دارد ناله سودا می کند
جلوه از شوخی نقاب حیرتی افکنده است
رنگ صهبا در نظرها کار مینا می کند
دیده ما را خمار شوخی رفتار او
عاقبت خمیازه ای نقش کف پا می کند
چون شود بیحاصلی معلوم مطلب حاصل ست
حاجت ما را روا نومیدی ما می کند
گر چنین بالد هوای پر فشانیهای شوق
اه ما را ربشه تخم ثریا می کند
در شکست ارزو تعمیر ازادی گم است
بال چون بر هم خورد پرواز پیدا می کند
سنگ بر تدبیر زن، کار کس اینجا بسته نیست
یک شکستن صد کلید از قفل انشا می کند
رهبر مقصود بیدل وحشت از خویش است و بس
سیل چون مطلق عنان شد سیر دربا می کند
عاقبت در حلقه ان زلف، دل جا می کند
عکس در ایینه راه شوخیی وامی کند
غمزه وحشی مزاجت در دل مجروح من
زخم ناخن را خیال موج دریا می کند
سطر اهی تا نمایان شد دل از جا رفته است
خامه الفت نمی دانم چه انشا می کند
گه تغافل می تراشد گاه نیرنگ نگاه
جلوه را ایینه ما سخت رسوا می کند
دامن مستی به اسانی نمی اید به دست
باده خونها می خورد تا نشئه پیدا می کند
در زیان خویش کوش ای انکه خواهی نفع خلق
مومیایی هم شکست خود تمنا می کند
غنچه می گویدکه ای در بندکلفت ماندگان
عقده دل را همین اشفتگی وامی کند
:نیست موجودی که نبود غرقه گرداب وهم
بحر هم عمری ست دست موج بالا می کند
هستی بیحاصل ما بسکه مشتاق فناست
هرکه گردد خاک دل اندیشه ما می کند
خاکساران تا کجا دارند پاس ابرو
سایه را از عاجزی هرکس ته پا می کند
اشیان الفت دل چون نفس در راه ماست
ورنه ما را اینقدر پرواز عنقا می کند
در بیابان طلب بیدل تأمل رهزن است
کار امروز ترا اندیشه فردا می کند
ساز امکان از شکست اواز پیدا می کند
بال بر هم می خورد پرواز پیدا می کند
می نهد پیش از سخن گردن به تیغ انفعال
چون قلم هرکس که شرح راز پیدا می کند
پاس ناموس حیا هم نیست اسان دشتن
چون جبین برنم زند غمازپیدا می کند
نور عبرت نیست دل را بی غبار حادثات
از شکست این اینه پرداز پیدا می کند
چون خط پرگار بر انجام می سوزد نفس
تاکسی سررشته اغازپیدا می کند
همچو شمع افسانه دعوی مسلسل کرده ای
این زبان اخر دهان گاز پیدا می کند
چون نگه هر چند در مژگان زدن گم می شویم
حسرت دیدار ما را باز پیدا می کند
تا بود ممکن حدیث پنبه باید گوش کرد
نغمه ها این محفل بی ساز پیدا می کند
نفس کافر را مسلمان کن کمال اینست و بس
سحر چون باطل شود اعجاز پیدا می کند
حسن بی ایجاد عشقی نیست در اقلیم ناز
گل چو موج رنگ زد گلباز پیدا می کند
عجز چون موصول بزم کبر یا شد عجز نیست
گر نیاز انجا رساندی ناز پیدا می کند
پا ز جوش ابله بیدل مقیم دامنست
هرکه سامان کرد عجز اعزاز پیدا می کند
هر نفس دل صدهزار اندیشه پیدا می کند
جنبش این دانه چندین ریشه پیدا می کند
اقتضای جلوه دارد این قَدَر تمهید رنگ
تا پری بی پرده گردد شیشه پیدا می کند
شمع این محفل مرا بر سوختن پروانه کرد
هرکه باشد غیرت از هم پیشه پیدا می کند
مرد را سامان غیرت عارضی نبود که شیر
ناخن و دندان همان در بیشه پیدا می کند
در زوال عمر وضع قامت پیری بس است
نخل این باغ ازخمیدن تیشه پیدا می کند
یأس دل کم نیست گر خواهی ز خود برخاستن
نشئه واری از شکست این شیشه پیدا می کند
حسرت پیکان او بی ناله نپسندد مرا
اخر این تخم محبت ریشه پیدا می کند
دل وفا، بلبل نوا، واعظ فسون، عاشق جنون
هرکسی در خورد همت پیشه پیدا می کند
عرصه افاق جای جلوه یک ناله نیست
نی گره از تنگی این بیشه پیدا می کند
بیدل از سیر تأمل خانه دل نگذری
نقشها این پرده اندیشه پیدا می کند
گر طمع دست طلب وامی کند
بر قناعت خنده لب وامی کند
گرم می جوشی به لذات جهان
این شکر دکان تب وامی کند
موج گوهر باش کارت بسته نیست
ناخنی دارد ادب وامی کند
فتح باب عافیت وقف کسی ست
کز جبین چین غضب وامی کند
شیشه مشکن ورنه دل هم زین بساط
راه کهسار حلب وامی کند
سایه طوبی نباشد گو مباش
جای ما برگ عنب وامی کند
ای چراغ محفل شیب و شباب
صبح ته گیر انچه شب وامی کند
شرم کم دارد ز ناموس عدم
هر که طومار نسب وامی کند
پنبه از مینا به غفلت برمدار
این پری بند قصب وامی کند
بی ادب بر غنچه نگشایید دست
این گره را گل به لب وامی کند
عقده ناپیداست در تار نفس
لیک بیدل روز و شب وامی کند
میل هوس ز عافیتم فرد می کند
گر بشکنم کلاه، دلم درد می کند
تسلیم تحفه ای ست که طبعم بر اهل ذوق
چو میوه رسیده ره اورد می کند
خال زباد تخته خاک اختراع کیست
دل را خیال مهره این نرد می کند
پر در تلاش خرمی این چمن مباش
افراط اب چهره گل زرد می کند
رم می خورد ز سایه غیرت فسردگی
تمثال مرد اینه را مرد می کند
از می حذر کنید که این دشمن حیا
کاری که از ادب نتوان کرد می کند
چینی علاج تشنگی حرص جاه نیست
اب سفال دل ز هوس سرد می کند
زنگار اگرنه پرده ناموس راز اوست
ایینه را خیال که شبگرد می کند
عزم فنا به شیشه ساعت نهفته ایم
بیدل به پرده رفتن ماگرد می کند
درگلستانی که حسنش جلوه ای سر می کند
گل ز شبنم دیده حیران ساغر می کند
بی تو طفل اشک مشتاقان ز درد بیکسی
گر همه در چشم غلتد خاک بر سر می کند
همچو اشکم حسرت اندیش نثار راه تست
هر صدف کز ابرو سامان گوهر می کند
اعتمادی نیست بر جمعیت اجزای ما
این ورقها را هوای زلفت ابتر می کند
موج ابش می زند تیغ محرف برکمر
سرو هر گه طرز رفتار ترا سر می کند
پاکبازان فارغند از تهمت الودگی
حسرت دیدار گاهی چشم ما تر می کند
از جنونم عالمی پوشید چشم امتیاز
هر که عریان می شود این جامه در بر می کند
می دهد اجزای رنگ و بوی جمعیت به باد
هر که درس خنده ای چون غنچه از بر می کند
راحتت فرش است اگر از وهم طاقت بگذری
ناتوانی هر چه اید پیش بستر می کند
بیخود احرام گلزار خیال کیستم
گردش رنگم ره معشوقه ای سر می کند
حیرت اظهاریم بیدل لذت تحقیق کو
هیچکس اگاهی از ایینه باور می کند
اول، در عدم، دهنت باز می کند
تاکاف و نون تهیه اواز می کند
اهنگ صور خیز تو در هر نفس زدن
ساز هزار عالم ناساز می کند
هرگاه می دهی به زبان رخصت سخن
جبریل بال می زند و ناز می کند
نیرنگ اعتبار بهار تجددت
با هم چه رنگها که نه گلباز می کند
شام ابد به جیب تو سر می برد فرو
صبح ازل زتو سخن اغاز می کند
هر رنگ و بو که می دمد از نوبهار صنع
ایینه خیال تو پرداز می کند
گر فطرت تو پر نزند در فضای قدس
خاک فسرده راکه فلکتاز می کند
زبن باغ نی دمیدن صبحی و نی گلی ست
سحرافرین تبسمت اعجاز می کند
این عرصه تا کجا نشود پایمال ناز
رخش تعین تو تک و تاز می کند
روز و شبی در انجمن اعتبار نیست
چشم تو می زند مژه و باز می کند
بیدل تاملی که در این گلشن خیال
رنگ شکسته تو چه پرواز می کند
گر جنونم ناله واری نذر بلبل می کند
شور محشر اشیان در سایه گل می کند
انتظار ناز استغنا نگاهی می کشم
کز غبارم سرمه چشم تغافل می کند
غیر خاکستر دلیل اضطراب شعله نیست
هرقدر پر می زند افسردگی گل می کند
عافیت خواهی به هر افسونی از جا در میا
خاک بر باد است اگر ترک تحمل می کند
دل به مستی چون نغلتد درهوای نرگست
اب گوهر را خیالش در صدف مل می کند
از زمینگیری هوا ایینه دار شبنم است
اشک می گردد اگر اهم تنزل می کند
گریه توفان و حشت است ای چرخ دست از خود بشو
سیل ما خلخال پا از حلقه پل می کند
حفظ اب رو نفس در جیب دل دزدیدن است
قطره را گوهر همان مشق تامل می کند
گاه بر خاشاک و گه بر موج می پیچد غریق
حیله جوی زندگی چندین توکٌل می کند
افت این باغ بیدل برخزان موقوف نیست
صد قیامت یک نسیم اه بلبل می کند
هرکجا ایینه حسن جنون گل می کند
دود سودا بر سر ما نازکاکل می کند
بر لب ما، خنده یکسر شکوه درد دل است
هر قدر خون می خورد این شیشه قلقل می کند
سینه چاک شوقم از فکر پریشانم چه باک
هرکه گردد شانه، یاد زلف و کاکل می کند
دل چسان با خامشی سازد که یاد جلوه ات
جوهر ایینه را منقار بلبل می کند
دستگاه شوق تا بالد ز خودداری برا
خاک را اشفتگی گردون تجمل می کند
منزلت خواهی مداراکن که در فواره اب
اوج دارد انقدر کز خود تنزل می کند
جلوه مست و شوق سر تا نگاه اما چه سود
دیده و دانسته حیرانی تغافل می کند
زندگی نقد نفسها ریخت در جیب فنا
از تردد هر که می رنجد توکل می کند
از سلامت دست باید شست و زین دریا گذشت
موج اینجا از شکست خویشتن پل می کند
موج چون بر هم خورد بیدل همان بحر است و بس
کم شدن از وهم هستی جز را کل می کند
بس که زخم کشته نازش تلاطم می کند
هرچه را دیدم درین مشهد تبسم می کند
چشم بگشا بر حصول جستجو کاینجا چو شمع
نقد خود هرکس به قدر یافتن گم می کند
پختگان دامن ز قید تن پرستی چیده اند
باده ات از خام جوشی خدمت خم می کند
هیچکس از بی تکلف زیستن اگاه نیست
ادمی بودن خلل در عیش مردم می کند
زین نفس سوزی که دارد خلق بر طاق و سرا
سعی عبرت بافی کرم بریشم می کند
پیش بینی کن ز ننگ حسرت ماضی برا
بر قفا نظاره کردن ریش را دم می کند
دهر لبریز مکافات ست اما کو تمیز
کم کسی اینجا به حال خود ترحم می کند
از ادبگاه خموشی گوش باید وام کرد
سرمه گون چشمی درین مخمل تکلم می کند
هرکجا باشد قناعت ابیار اتفاق
پهلوی از نان تهی ایجاد گندم می کند
رحم بر بی مغزی ما کن که این نقش حباب
خویش را ایینه دریا توهم می کند
بیدل از بس بی نم افتاده است بحر اعتبار
گوهر از گرد یتیمی ها تیمم می کند
داغ عشقم چاره جوییها کبابم می کند
سوختن منت گذار از ماهتابم می کند
در محیط دشمن من انفعال ناکسی است
زان سرکو بهر راندن شرم ابم می کند
کاش بر بنیاد موهومی نمی کردم نظر
فهم خود بیش از خرابیها خرابم می کند
در عقوبت خانه ننگ دویی افتادهم
ما و تو چندان که می بالد عذابم می کند
گرد شبنم پیشتاز صبح ایجاد من است
خنده، گل ناکرده، سامان گلابم می کند
نقطه موهومم اما عمرها شد ذره وار
عشق از دیوان خورشید انتخابم می کند
مخمل و دیبای جاهم گر نباشدگو مباش
بوریای فقر هم تدبیر خوابم می کند
پوست بر تن انتظار مغز معنی می کشم
اخر این جلدی که می بینی کتابم می کند
شکر پیری تا کجا کوبم که این قد دوتا
صفر اعداد خیال او حسابم می کند
سایه افسرده ام لیک التفات نیستی
افتابم می کند گر بی نقابم می کند
من نمی دانم که ام در بارگاه کبریا
حلقه بیرون دربیدل خطابم می کند
حسرت امشب اه بی تأثیر روشن می کند
رشته شمعی به هر تقدیر روشن می کند
چون چراغ گل که از باد سحر گیرد فروغ
زخم ما چشم از دم شمشیر روشن می کند
بر بیاض صبح منقوش است نظم و نثر دهر
موی کافوری سواد پیر روشن می کند
چون بنای موج پرداز از شکستم داده اند
معنی ویرانی ام تعمیر روشن می کند
ای شرر مفت نگاهت جلوه زار عافیت
روزگار ایینه ما دیر روشن می کند
بی ندامت حلقه ماتم بود قد دوتا
ناله شمع خانه زنجیر روشن می کند
گر خیال ایینه دار اعتبار ما شود
صورت خوابی به صد تعبیر روشن می کند
گرمی هنگامه امکان جلال عشق اوست
اتش این بیشه چشم شیر روشن می کند
بگذر از صیادی مطلب که صحرای امید
خانه برق از رم نخجیر روشن می کند
بیدل از فانوس، زخم عافیت را نور نیست
شمع پیکانی در اینجا تیر روشن می کند
عقل اگر صد انجمن تدبیر روشن می کند
فکر مجنون سطری از زنجیر روشن می کند
داغ نومیدی دلی دارم که در هر دم زدن
شمع ها از اه بی تاثیر روشن می کند
عالمی چشم از مزار ما به عبرت اب داد
خاک ما فیض هزار اکسیر روشن می کند
ننگ رسوایی ندارد ساز تا خامش نواست
رمز صد عیب و هنر تقریر روشن می کند
می شود ظاهر به پیری معنی طول امل
جوهر این مو صفای شیر روشن می کند
غافلان را نور تحقیق از سواد فقر نیست
توتیا کی دیده تصویر روشن می کند
از رگ گل می توان فهمید مضمون بهار
فیض معنی های ما تحریر روشن می کند
ناله امشب می خلد در دل ز ضعف پیریم
شمع بیداد کمان را تیر روشن می کند
عالم دل را عیار از دستگاه ناله گیر
وسعت صحرا رم نخجیر روشن می کند
از عرق بر جبهه افسون چراغان خوانده ایم
بزم ما را خجلت تقصیر روشن می کند
انتظار فیض عشق از خامی خود می کشم
چوب تر را سعی اتش دیر روشن می کند
هیچکس بر در نزد بیدل ز زندانگاه چرخ
عجز ما این خانه دلگیر روشن می کند
بولهوس از سبک سری حفظ سخن نمی کند
در قفس حبابها، باد وطن نمی کند
لب مگشای چون صدف تا گهر اوری به کف
گوش طلب که کارگوش هیچ دهن نمی کند
قطره محیط می شود چون ز سحاب شد جدا
روح ز وهم خود عبث ترک بدن نمی کند
هستی خود گداز من شمع شرر بهانه ای ست
لیک کسی نگاه گرم جانب من نمی کند
خون امید می خورد بی تو دل شکسته ام
طره سرکشت چرا یاد شکن نمی کند
بسکه هوای غربتم چون نفس است دلنشین
جوهر من در اینه فکر وطن نمی کند
نیست به عالم جنون گردش رنگ عافیت
هیچکس از برهنگی جامه کهن نمی کند
پنبه داغ عاشقان نیست به غیر سوختن
مرده صفت چراغ ما سر به کفن نمی کند
دیده به صدهزار اشک محو نثار مقدمی ست
اه که ان سهیل ناز یاد یمن نمی کند
منع غنای دلبران نیست به جهد عاشقان
بلبل اگربه خون تپد غنچه سخن نمی کند
از عزبی به طبع خود جمع مکن مواد ننگ
شوهر خویش می شود مرد که زن نمی کند
ناله به شعله می تپد حلقه داغ گو مباش
شمع بساط بیکسان ساز لگن نمی کند
زخم تو انچه می کند با دل خستگان عشق
صبح نکرده با هوا، گل به چمن نمی کند
سایه دور ازافتاب مغتنم خود است و بس
طالب وصل او شدن صرفه من نمی کند
نیست دمی که شانه وار در خم فکر زلف یار
بیدل سینه چاک من سیر ختن نمی کند
ناتوانی باز چون شمعم چه افسون می کند
می پرد رنگ و مرا از بزم بیرون می کند
بیش از ان کان پنجه بیباک بربندد نگار
سایه برک حنا برمن شبیخون می کند
خلق ناقص این کمالاتی که می چیند به هم
همچو ماه نو حساب کاهش افزون می کند
تا ابد صید دو عالم گر تپد در خاک و خون
بهله ناموس از دستش که بیرون می کند
هر دماغی را به سودای دگر می پرورند
اتش این خانه دود از موی مجنون می کند
پایه اقبال عزت خاص قدر صبح نیست
تا نفس باقی ست هرکس سیر گردون می کند
ای بداندیش از مکافات عمل ایمن مباش
وضع شیطان ادمی را نیز ملعون می کند
درخور افسوس از این میخانه ساغر می کشم
دست بر هم سودن اینجا چهره گلگون می کند
فطرت دون هم زر و سیمش کفیل عبرت است
مالداری خواجه را سرکوب قارون می کند
فکر خود خمخانه رازست اگر وامی رسی
سر به زانو دوختن ناز فلاطون می کند
موی پیری بس که در سامان تجهیز فناست
تا کفن گردد سفید ایجاد صابون می کند
می رسد اخر زسعی امد ورفت نفس
باد دامانی که فرش خانه واژون می کند
تا غباری درکمین داربم اسودن کجاست
خاک مجنون در عدم هم یاد هامون می کند
بیدل از فهم تلاش درد غافل نگذری
دل به صد خون جگر یک اه موزون می کند
قامت خم کز حیا سوی زمین رو می کند
فهم می خواهد اشارتهای ابرو می کند
هر کجا باشیم در اندوه از خود رفتنیم
شمع ما سر بر هوا هم، سیر زانو می کند
سایه و تمثال راکم نیست گر سنجی به باد
شرم خفت سنگ ما را بی ترازو می کند
چشم بند سحر الفت را نمی باشد علاج
دل گرفتار خود است و یاد گیسو می کند
این چنین کز ناتوانیها شکستم داده اند
گر رسد چینی به یادم نوحه بر مو می کند
بسکه یاران در همین ویرانه ها گم گشته اند
می چکد اشکم ز چشم و خاک را بو می کند
روز بازار تعین انقدر مالوف نیست
خلق چون شب شد دکان در چشم اهو می کند
ناتوانی هم به جایی می رسد، مردانه باش
سایه کار قاصد مطلب به پهلو می کند
با توکّل کس نمی پرداخت گر می داشت شرم
دستگاه نعمت بی خواست بدخو می کند
طبع ظالم در ریاضت مایل اصلاح نیست
تیغ را تدبیر خونریزی تنک رو می کند
حالت از کف می رود در فکر مستقبل مرو
این خیال دورگرد اخر تو را، او می کند
تاکجا بیدل ز گردون خجلتم باید کشید
این کمان سخت، پر زورم به بازو می کند
ذوق فقر افسانه اقبال کوته می کند
بی طنابی خیمه گردنکشی ته می کند
ای دلت ایینه غافل زبستن چند از نفس
این سحر هر دم زدن روز تو بیگه می کند
در تماشایت چو مژگان با پریشانی خوشیم
ورنه اخر جمع گشتن رخت ما ته می کند
عمرها شد خاک کوه و دشت بر سر می دوی
پیش پا نادیدن این مقدار گمره می کند
عجز طاقت هرکجا گردد دلیل مدعا
راه چندین دشت یک پا لغز کوته می کند
خاک شو اب بقا الایش چندین تریست
این تیمم زان وضوهایت منزه می کند
رنگها گردانده ای، ای غافل از نیرنگ دل
اینه عمریست زین تمثالت اگه می کند
بر جبین ما نشان سجده تمغای وفاست
صنعت عشق ازکلف ارایش مه می کند
شور امکان غلغل یک کاف و نون فهمیدنی ست
از ازل کبکی درین کهسار قهقه می کند
دوستان را در وداع هم عبارتها بسی است
بیدل مسکین فقیر است الله الله می کند
با هستی ام وداع تو و من چه می کند
با فرصت نیامده رفتن چه می کند
بخت سیه زچشم کسان جوهرم نهفت
شبهای تار ذره به روزن چه می کند
فریاد از که پرسم و پیش که جان دهم
کان غایب از نظر به دل من چه می کند
هستی برای هیچکس اسودگی نخواست
گر دوست این کند به تو دشمن چه می کند
تیغ قضا سر همه درپا فکنده است
گردون درین مصاف به جوشن چه می کند
هرشیشه دل حریف تک وتاز عشق نیست
جایی که مرد ناله کند زن چه می کند
رنگ به گردش امده ای در کمین ماست
گر سنگ نیستیم فالاخن چه می کند
دل خنده کار زشتی اعمال کس مباد
زنگی چراغ اینه روشن چه می کند
داغ دل از تلاش نفسها همان بجاست
در سنگ اتش اینهمه دامن چه می کند
اه از مال خرمی و انبساط عمر
تا گل درین بهار شکفتن چه می کند
دلهای غافل و اثر وعظ تهمت است
بر عضو مرده مالش روغن چه می کند
تسلیم عشق را به رعونت چه نسبت است
بید ل سر بریده به گردن چه می کند
بر اهل فضل دانش و فن گریه می کند
تا خامه لب گشود سخن گریه می کند
پر بیکسیم کز نم چشم مسامها
هرچند مو دمد ز بدن گریه می کند
درپیری ازتلاش سخن ضبط لب کنید
دندان دمی که ریخت دهن گریه می کند
عقل از فسون نفس ندارد برامدن
بیچاره است مرد چون زن گریه می کند
اشکی که مهر پروردش در کنار چشم
چون طفل بر زمین مفکن گریه می کند
ای قطره غفلت از نم چشم محیط چند
از درد غربت تو وطن گریه می کند
تیمار جسم چند عرق ریز انفعال
تعمیر بر بنای کهن گریه می کند
هنگامه چه عیش فروزم که همچو شمع
گل نیز بی تو بر سر من گریه می کند
شبنم درین بهار دلیل نشاط نیست
صبحی ست کز وداع چمن گریه می کند
بیدل به هرکجا رگ ابری نشان دهند
در ماتم حسین و حسن گریه می کند
کارجهان خواه عجز، خواه سری می کند
اگهی اینجا کجاست بیخبری می کند
مقصد عزم نفس هیچ نمودار نیست
یک تپش پا به گل نامه بری می کند
کیست کزین خاکدان گرد بلندی نکرد
ابله هم زیر پا عزم سری می کند
بسکه تنک فرصت است عشرت این انجمن
تا به چراغی رسیم شب سحری می کند
ضبط عنان سرشک ازکف ما برده اند
شوق پری جلوه ای شیشه گری می کند
انجمن میکشان خامشی اهنگ نیست
شیشه ما سنگ را کبک دری می کند
سفله ز کسب کمال قدر مربی شکست
قطره چو گوهر شود بد گهری می کند
در همه حال ادمی شخص ملک سیرت است
لیک به جاه اندکی ناز خری می کند
حرص گوارا گرفت تلخی ادبار منع
پیش طمع دور باش نیشکری می کند
جوهر فرهاد نیست ورنه در این کوهسار
صورت هر سنگ و گل، مو کمری می کند
زنگ و صفای دل است غفلت و اگاهی ام
اینه در هر صفت پرده دری می کند
بیدل از افشای راز منفعلم کرد عشق
پیش که نالد ادب گریه تری می کند
هر که اینجا می رسد بی اعتدالی می کند
شمع هم در بزم مستان شیشه خالی می کند
تا به گردون چید اثار بنای میکشی
طاق این میخانه را ساغر هلالی می کند
زاهدا بر ریش چندان اعتمادت فاسد است
اخر این قالی که می بافی جوالی می کند
درس دانش ختم کن کایینه دار سیم و زر
زنگی مکروه را ملا جمالی می کند
سر به زانوییم اما جمله بیرون دریم
حلقه از خود هم همان سیر حوالی می کند
طاقتی کو تا کسی نازد به افسون تلاش
رنگها پرواز در افسرده بالی می کند
زندگی صید رم است اگاه باشید از نفس
گرد فرصت در نظر ناز غزالی می کند
غره نتوان زیست بر باد و بروت اعتبار
چینی فغفور را یک مو سفالی می کند
وهم چون شمعت گداز دل گوارا کرده است
اتش است ابی که در جامت زلالی می کند
از زبان حیرت دیدار کس اگاه نیست
عمرها شد چشم من فریاد حالی می کند
جز ندامت نیست دلاک کسلهای هوس
دست افسوسی که دارم سینه مالی می کند
گوشه دیوار فقرم گرمی پهلو بس است
سایه، بر دوش و برم، کار نهالی می کند
چون چنار از بی بری هم کاش تا پیری رسم
چاره من دود اه کهنه سالی می کند
شرم محروم است بیدل از حصول مدعا
بیشتر کار جهان بی انفعالی می کند
هرکه در اظهار مطلب هرزه نالی می کند
گر همه کهسار باشد شیشه خالی می کند
بهر حاجت پیش هر کس رو نباید ساختن
خفت این تصویر را اخر زگالی می کند
منعم و تقلید درویشان، خدا شرمش دهاد
چینی خود را عبث ننگ سفالی می کند
جز خری کز صحبت اهل دول نازد به خویش
کم کسی با خرس فخر هم جوالی می کند
جسم خاکی را به اقبال ادب گردون کنید
این بناها را خمیدن طاق عالی می کند
خامشی دل چسبیی دارد که تا وامی رسیم
حرف نامربوط ما را شعر عالی می کند
شبهه از طاق بلند افکنده مینای شعور
ابروی بی مو به چشم ما هلالی می کند
لاف منعم بشنو و تن زن که اب و رنگ جاه
عالمی را بلبل گلهای قالی می کند
با همه واماندگی زین دشت و در باید گذشت
سایه گر پایی ندارد سینه مالی می کند
بسکه جای پر زدن تنگ است درگلزار ما
چاره پرواز رنگ، افسرده بالی می کند
در عدم بیدل تو و من شیشه و سنگی نداشت
کس چه سازد زندگی بی اعتدالی می کند
اینکه طاقت ها جوانی می کند
ناتوانی، ناتوانی می کند
گر همه خاک از زمین گردد بلند
بر سر ما اسمانی می کند
بسکه فطرتها ضعیف افتاده است
تکیه بر دنیای فانی می کند
نیست کس اینجاکفیل هیچکس
زندگی روزی رسانی می کند
عصمت از تشویش دنیا جستن است
نفس را این قحبه، زانی می کند
در تب و تاب نفس پرواز نیست
سعی بسمل پرفشانی می کند
قید هستی پاس ناموس دل است
بیضه داری اشیانی می کند
از چه خجلت صفحه ام اتش زند
چون عرق داغم روانی می کند
هرکه را دیدم درین عبرت سرا
بهر مردن زندگانی می کند
بی دماغم، غیر دل زین انجمن
هرچه بردارم گرانی می کند
انقدر از خود به یادش رفته ام
کاین جهانم انجهانی می کند
هیچ می دانی که ام ای بی خبر
شاه ما را پاسبانی می کند
کلک بیدل هرکجا دارد خرام
سکته هم ناز روانی می کند
نظم امکانی کجا ضبط روانی می کند
کوه هم گر پا فشارد سکته خوانی می کند
زبن من و ما چون شرارکاغذ اتش زده
اندکی دامن فشاندن گل فشانی می کند
خلق از اغوش عدم نارسته می جوید فراغ
بی نشانی هم تلاش بی نشانی می کند
ذوق خودداری ز ما جز پستی همت نخواست
خاک اگر تمکین نچیند اسمانی می کند
این بلند و پست کز گرد نفس گل کرده است
تا کسی از خود براید نردبانی می کند
عجز پر بی پرده است اما درشتیهای طبع
مغز بی ناموس ما را استخوانی می کند
از تعین چند مهمان فضولی زبستن
خاکساری بیش از اینت میزبانی می کند
اسمان دوش خمی دارد که بارش عالم است
کار صد قدرت همین یک ناتوانی می کند
بر دل ما کس ندارد یک تبسم التفات
زخم اگر می خندد اینجا مهربانی می کند
در حدیث عشق تن زن از مقالات هوس
لکنت تقریر تفضیح معانی می کند
زین همه اسباب کز دنیا و عقبا چیده اند
هرچه برداربم غیر از دل گرانی می کند
بیدل اخر مدعای شوق پروازست و بس
بی پر و بالی دو روزم اشیانی می کند
رفته رفته عافیت هم کینه خواهی می کند
ساحل اخر کشتی ما را تباهی می کند
دوستان بر موی پیری اعتماد عیش چند
خانه ها روشن چراغ صبحگاهی می کند
اسمان زین دور مفعولی که ننگ دورهاست
اختلاط خلق را معجون باهی می کند
هرزه گویی بسکه در اهل تعین غالب ست
لطف معنی را به لب نگذشته واهی می کند
زاختلاط خشک طبعان محو مژگان می شود
خامه هم هرچند اشک از د یده راهی می کند
پیر گردیدیم حکم ضعف باید پیش برد
قامت خم گشته بر ما کجکلاهی می کند
نیست بی جوهر نیام از پهلوی اقبال تیغ
صحبت مردان محنت را سپاهی می کند
حسن می داند تقاضای جنون عاشقان
گر تغافل می نماید عذرخواهی می کند
بس که پیشیم از گروتازان میدان امل
باد محشر هم قفای ما سیاهی می کند
در گلستانی که حرف سرو او گردد بلند
گر همه طوبی سر افرازد گیاهی می کند
چون حیا غالب شود از لاف نتوان دم زدن
هرکه باشد زیر اب اواز ماهی می کند
نیست ممکن بیدل اصلاح طبایع جز به فقر
خلق را ادم همین بیدستگاهی می کند
مفلسی دست تهی بر سودن ارزانی کند
پنجه بیکار بیعت با پشیمانی کند
چشم من از درد بیخوابی در این وادی گداخت
سایه خاری نشد پیدا که مژگانی کند
از حیا هم شرم می دارم ز ننگ اشتهار
جامه پوشندکی حیف است عریانی کند
دل به غفلت نه که دردفع تمیز خوب و زشت
خانه ایینه را زنگار دربانی کند
جز به موقع ابروریزی ست عرض هر کمال
غیر موسم ابر بر دریا چه نیسانی کند
تا به همواری رسد دور درشتیهای طبع
هرکه را رنگی ست باید اسیابانی کند
سبحه را گرداوری چون حلقه زنار نیست
کفر چون هموار شدکار مسلمانی کند
نامه ای دارم بهار انشا که طبع بلبلش
چون صریر خامه پیش از خط غزلخوانی کند
بی تامل هرزه نالیهایم از خود می برد
کاش چون بند نی ام خجلت گریبانی کند
شرم بیدردی عرق می خواهد ای بیدل مباد
بی نمی ها دیده را محتاج پیشانی کند
بلا کشان محبت گل چه نیرنگند
شکسته اند به رنگی که عالم رنگند
چه شیشه و چه پری خانه زاد حیرت ماست
به ارمیدگی دل که بیخودان سنگند
ز عیب پوی ابنای روزگار مپرس
یکی گر اینه پرداخت دیگران زنگند
فریب صلح مخور ازگشاده رویی خلق
که تنگ حوصلیگیهای عرصه جنگند
به وادیی که طلب نارسای مفصد اوست
بهوش باش که منزل رسیدن لنگند
نوای پرده ی بیتابی نفس این است
که عافیت طلبان سخت غفلت اهنگند
تو هر شکست که خواهی به دوش ما بربند
وفا سرشته حریفان طبیعت رنگند
ز وهم بر سر مینای خود چه می لرزی
شنو ز شیشه گران در شکستن سنگند
به بستن مژه انجام کار شد معلوم
که اب اینه ها جمله طعمه زنگند
حباب نیم نفس با نفس نمی سازد
ز خود تهی شدگان بر خود اینقدر تنگند
ز خلق انهمه بیگانه نیستی بیدل
تو هرزه فکری و این قوم عالم بنگند
گردی دگر نشد ز من نارسا بلند
هویی مگر چو نبض کنم بیصدا بلند
بنیاد عجز و دعوی عزّت جنون کیست
مو، سربلند نیست شود تا کجا بلند
کم همتی به ساز فراغم وفا نکرد
دامن نیافتم به درازای پا بلند
از نُه فلک دریغ مکن چین دامنی
یک زینه وار از همه منظر برا بلند
دور است خواب قافله از معنی رحیل
ورنه نمی شد اینهمه بانگ درا بلند
پیری دکان ناله ما گرم داشته ست
نرخ عصاست درخور قد دوتا بلند
خلق جهان جنون زده بی بضاعتی ست
ازکاسه تهی ست خروش گدا بلند
فطرت محیط نه فلک ابگون شود
گر وارسیم ابله پست است یا بلند
ما بیخودان تظلم حسرت کجا بریم
دست غریق عشق نشد هیچ جا بلند
چون نقش پا ز بس که نگونبخت فطرتیم
مژگان نمی شود به تماشای ما بلند
پستی مکش ز چتر کی و دستگاه جم
یک پشت پای بگذر از این دستها بلند
بیدل مگر تو درگذری ورنه پیش ما
دریاست بی کنار و پل مدّعا بلند
یارب چه سان کنم به هوای دعا بلند
دستی که نیست چون مژه جز بر قفا بلند
صد نیستان تهی شدم از خود ولی چه سود
هویی نکرد گردن از این کوچه ها بلند
عجزم رضا نداد به رعنایی کلاه
گشتم همان چو ابله در زیر پا بلند
از بسکه شرم داشتم از یاد قامتش
دل شیشه ها شکست و نکردم صدا بلند
عرض اثر، نشانه افات گشتن است
جمعیت ازسری که نشد هیچ جا بلند
کلفت نوای دردسر هیچکس نه ایم
در پرده های خامشی اواز ما بلند
ساغر به طاق همت منصور می کشیم
بر دوش ما سری است زگردن جدا بلند
جز گرد احتیاج که ننگ تنزّه است
موجی نیافتیم دراب بقا بلند
خط بر زمین کش، از هوس خام صبرکن
دیوار اعتبار شود تا کجا بلند
در احتیاج بر در بیگانه خاک شو
اما مکن نظربه رخ اشنا بلند
عشق از مزاج دون نکند تهمت هوس
در خانه های پست نگردد هوا بلند
بیدل ز بس که منفعل عرض هستی ایم
سر می کند عرق ز گریبان ما بلند
پیری امد ماند عشرتها ز انداز بلند
سرنگون شد شیشه، قلقل کرد پرواز بلند
دستگاه اصل فطرت جز تنزل هیچ نیست
می کندگل پست پست انجام اغاز بلند
گرد امکان عمرها شد می رود بر باد صبح
تا کجا چیند نفس این دامن ناز بلند
معنی صوری که گوش کس به فهمش باز نیست
ازسپند بزم ما بشنو به اوازبلند
غافلان تا بر خط شق القمر گردن نهند
حکم انگست شهادت داشت اعجاز بلند
زیر گردون هرچه شور انگیخت محو سرمه شد
نغمه ها در خاک خوابانید این ساز بلند
زین چمن بیدل کسی را شرم دامنگیر نیست
سرو تاگل، پا به گل دارد تک و تاز بلند
غافل شدیم وگشت خروش هوس بلند
افسون خواب کرد غرور نفس بلند
یکسر به زیر چرخ، پر و بال ریختیم
پرواز کس نجست ز بام قفس بلند
از حرف و صوت راه قیامت گرفت خلق
منزل شد اینقدر ز فسون جرس بلند
سهل است دستگاه غرور سبکسران
اتش نگردد ان همه از خار و خس بلند
وحشت نواست شهرت اقبال ناکسان
بی پر زدن نگشت طنین مگس بلند
همت در این جونکده زنجیر پای ماست
یارب مباد اینهمه دامان کس بلند
دردا که در قلمرو طاقت نیافتیم
یک ناله چون تغافل فریادرس بلند
دست تلاش خاک به گردون نمی رسد
پر نارساست دانش و تحقیق بس بلند
بیدل اگر جنون نکند هرزه تازیت
گرد دگر نمی شود از پیش و پس بلند
حسرت دل کرد بر ما پنجه قاتل بلند
می شود دست کرم با ناله سایل بلند
ما نه تنها نیستی را دادرس فهمیده ایم
بحر هم از موج دارد دست بر ساحل بلند
چین ابروی تو هرجا بحث جوهر می کند
تیغ از جوهر رگ گردن کند مشکل بلند
سایه تمکین نازت هر کجا افتاده است
سبزه چون مژگان شود از خاک ان منزل بلند
 نه فلک در جلوه امد از تپیدنهای دل
تاکجا رفته ست یارب گرد این بسمل بلند
کاروان یاس امکان را غبار حسرتم
هرکه رفت از خویشتن، کرد اتشم در دل بلند
حرز امنی نیست جز محرومی از نشو و نما
خوشه سان گردن مکش زین کشت بیحاصل بلند
حیرت اهنگیم دل از شکوه ما جمع دار
دود نتواند شدن از شمع این محفل بلند
با غرور نازاو مشکل براید عجز ما
گرد مجنون نارسا و دامن محمل بلند
سدّ راه توست بیدل گر کنی تعمیر جسم
می شود دیوار چون شد قدری اب وگل بلند
عجز نپسندید از ما شکوه قاتل بلند
جز مژه گردی نشد از کوشش بسمل بلند
هستی موهوم ما در حسرت ایجاد سوخت
سایه واری هم نگردیدیم ز اب و گل بلند
باعث ازادی سرو است یأس بی بری
دستگاه اه باشد در شکست دل بلند
مایه شکر و شکایتهای ما کم فرصتی است
نیست جزگرد نفس ازشخص مستعجل بلند
چون به اسایش رسیدی شعله دل مر ده گیر
از جرس مشکل که گردد ناله در منزل بلند
جاه را با ابروی خاکساریها مسنج
نیست ممکن گردن موج از سر ساحل بلند
چشم اهل جود اگر می داشت رنگی از تمیز
اینقدر هرگز نمی شد ناله سایل بلند
پای از خود رفتن ما بود سر برداشتن
موج بی تمکین ما زین بحر شد غافل بلند
ما ز صد دیوان به یک مصرع قناعت کرده ایم
نشئه صهبا چه دارد فطرت بیدل بلند
انها که لاف افسر و اورنگ می زنند
در بام هم سری ست که برسنگ می زنند
جمعی که پا به منزل و فرسنگ می زنند
در یاد دامن تو به دل چنگ می زنند
چون من کسی مباد نم اندود انفعال
کز عکس نامم اینه ها رنگ می زنند
در باغ اعتبارکه ناموس رنگ و بوست
رندان ز خنده گل به سر ننگ می زنند
گردون حریف داغ محبت نمی شود
این خیمه در فضای دل تنگ می زنند
یاران چو گردباد که جوشد ز طرف دشت
دامن به زیر پا به هوا چنگ می زنند
طاووس ما خجالت اظهار می کشد
زین حلقه ها که بر در نیرنگ می زنند
ما را به گرد کلفت ازین بزم رفتن است
ایینه ها قدم به ره زنگ می زنند
زین رهروان کراست سر و برگ جستجو
گامی به زحمت قدم لنگ می زنند
گاهی به کعبه می روم و گه به سوی دیر
دیوانه ام ز هر طرفم سنگ می زنند
بی پرده نیست صورت تحقیق کس هنوز
اثار خامه ای ست که در رنگ می زنند
بیدل به طاق ابروی وهمی ست جام خلق
چندانکه هوش کارکند سنگ می زنند
عشاق چون فسانه تحقیق سر کنند
ایینه بشکنند و سخن مختصر کنند
هر چند برق شعله زند از نگاهشان
یکسر چراغ خانه ایینه بر کنند
بر جوهر حیا نپسندند انفعال
صد عیب را به یک مژه بستن هنر کنند
شوخی ز چشمشان نبرد صرفه جز عرق
گل را همان به دیده شبنم نظر کنند
افسون جاهشان نکند غافل از ادب
دریا اگر شوند کمین گهر کنند
تا غیر از وفا نبرد بوی اگهی
از یار شکوه ای که محال است سر کنند
از انفعال نامه بران رموز عشق
رنگ پریده را به عرق بال تر کنند
بزم حضورشان نکشد انتظار شمع
اشکی جلا دهند و شبی را سحر کنند
تا جذبه طلب گذرد در خیالشان
مانند شبنم ابله را بال و پر کنند
چون موج هر کجا پی تحقیق گم شوند
فکر سراغ خود به دل یکدگر کنند
خورشید منظری که بر ان سایه افکنند
فردوس منزلی که در انجا گذر کنند
پای ثبات مرکز پرگار دامن ست
هر چند تا به حشر چو گردون سفر کنند
سعی وفا همین که چو بیدل شوند خاک
شاید ز نقش پای کسی سر به در کنند
جمعی که با قناعت جاوید خو کنند
خود را چوگوهر انجمن ابروکنند
حیرت زبان شوخی اسرار ما بس است
ایینه مشربان به نگه گفتگوکنند
محجوب پرده عدمی بی حضور دل
پیدا شوی گر اینه ات روبروکنند
انجاکه عشق خلعت رسوایی اورد
پیراهنی که چاک ندارد رفو کنند
لب تشنه هوای ترا محرمان راز
چون نی به جای اب نفس درگلوکنند
نقش خیال و خامه نقاش مشکل ست
ما را مگر به فکر میان تو مو کنند
ایینه است، گاه خطا، رنگ اهل شرم
بی دستگاه شامه گل چشم بوکنند
شوخی به سیر عالم ما ره نمی برد
چشمی مگر در ابله پا فروکنند
ان نامقیدان که در اثبات مطلقند
اب نرفته را زتوهم به جوکنند
در بحرکاینات که صحرای نیستی ست
حاصل تیممی است به هرجا وضوکنند
بیدل دماغ نشئه ندارد گدای عشق
گرنه فلک گداخته در یک کدو کنند
حق مشربان دمی که به تحقیق رو کنند
خود را ز خود برند به جایی که او کنند
بر دوش غیر تکیه ز دردی کشان خط است
دستی مگر به گردن خود چون سبو کنند
مشتاق جلوه تو ندارد دماغ گل
اینجا دل شکسته به یاد تو بو کنند
زین گلستان به سیر خزان نیز قانعیم
رنگ شکسته کاش به ما روبرو کنند
مضمون تازه بی نقط انتخاب نیست
هرجا دلی بود گرو زلف او کنند
پر سرکش است حسن، همان به که بیدلان
ایینه داری دل بی ارزو کنند
ای خرمنت هوا نشوی غره نفس
زین ریشه ها که سیر خزان در نمو کنند
حیرت متاع گرمی بازار وهم باش
یکسوست انچه در نظرت چارسو کنند
تا حشر روسیاهی داغ خجالت است
مردان دمی که چون سپر از پشت رو کنند
تمثال عافیت نکندگرد ازبن بساط
ایینه ها مگر به شکستن غلو کنند
اسوده زی که اهل فنا پیش از انتقام
از وضع خویش خاک به چشم عدو کنند
بید ل چو تار ساز جهانگیر شهرتند
در پرده هم گر اهل سخن گفتگوکنند
روشندلان چو اینه بر هرچه رو کنند
هم در طلسم خویش تماشای او کنند
پاکی چو بحر موج زند از جبینشان
قومی که از گداز تمنا وضو کنند
ازادگان نهال گلستان ناله اند
بر باد اگر روند نشاط نموکنند
پروانه مشربان بساط وفا چو شمع
اجزای خویش را به گداز ابرو کنند
ما را به زندگی ز محبت گزیر نیست
نتوان گذشت گر همه با درد خو کنند
عنقاست در قلمرو امکان بقای عیش
تاکی بهار را قفس از رنگ و بو کنند
جیب مرا به نیستی انباشت روزگار
چاکی ست صبح را که به هیچش رفو کنند
این موجها که گردن دعوی کشیده اند
بحر حقیقتند اگر سر فروکنند
ای غفلت ابروی طلب بیش از این مریز
عالم تمام اوست که را جستجوکنند
بیدل به این طراوت اگر باشد انفعال
باید جهانیان ز جبینم وضو کنند
این غافلان که اینه پرداز می دهند
در خانه ای که نیست کس اواز می دهند
خون شد دل از معامله داران وهم و ظن
تمثال ماست ان چه به ما باز می دهند
مجبور غفلتیم، قبول اثر کراست
یاران به گوش کر خبر راز می دهند
کم همتان به حاصل دنیای مختصر
در صید پشه زحمت شهباز می دهند
ناز غرور شیفته وضع عاجزی ست
رنگ شکسته را پر پرواز می دهند
غافل ز اعتبار شهید وفا مباش
خون مرا به اب رخ ناز می دهند
انجا که دل ادبکده راز عاشقی ست
اتش به دست کودک گلباز می دهند
تا بخیه گل کند زگریبان راز ما
دندان به لب گزیدن غماز می دهند
بیتابی نفس تپش اهنگی فناست
گردی که می کنی به تک و تاز می دهند
بر باد ناله رفت دل و کس خبر نیافت
داغم ز نغمه ای که به ین ساز می دهند
در پیش خود کهن شده ای ورنه چون نفس
انجام خلق را پر اغاز می دهند
بیدل برون خویش به جایی نرفته ایم
ما را ز پرده بهر چه اواز می دهند
علویانی که به این عالم دون می ایند
عقل گم کرده به صحرای جنون می ایند
کیست پرسد که گل و لاله این باغ هوس 
جز به اهنگ درون از چه برون می ایند
امد و رفت نفس هر قدم افت دارد
هرزه تازان همه بر رخش حرون می ایند
شوخی نشو نما رستن مو دارد و بس
نخلها سر به هوایند و نگون می ایند
چه هوا دود دماغی ست که در دیده وهم
افتابند گر از ذره فزون می ایند
حیرت این است که چون تیغ درین دشت ستم
اب دارند و همان تشنه خون می ایند
چه تماشاست درین کوچه که طفلان سرشت
نی سوار مژه از خانه برون می ایند
عجز و طاقت چقدر مایه لاف است اینجا
بیشتر ابله پایان به جنون می ایند
مقصد خلق بجزخاک شدن چیزی نیست
یارب این بیخبران با چه شگون می ایند
انسوی علم و عیان بیضه طاووسی هست
کارزوها ز عدم بوقلمون می ایند
بیدل این بیخردی چند به معراج خیال
می روند اینهمه کز خویش برون می ایند
هرکه انجام غرور من و ما می بیند
بر فلک نیز همان در ته پا می بیند
شش جهت اینه عرض صواب است اما
چشمت از کور دلی سهو خطا می بیند
چشم بر حلقه دروازه رحمت دارد
خویش را هرکه به تسلیم دوتا می بیند
نکنی جرأت کاری که نباید کردن
گر شوی اینقدر اگه که خدا می بیند
زندگانی چه و اسودگی عمر کدام
صبح ما عرض غباری به هوا می بیند
شمع وار اینه راستی از دست مده
کور هم پیش و پس خود به عصا می بیند
جای رحم است گر ازاده مقید گردد
اب در کسوت ایینه چها می بیند
بلبل ما چه کندگر نشود محو خروش
از رگ گل همه محراب دعا می بیند
به که ما نیز چو شبنم عرقی اب شویم
کان گلستان حیا جانب ما می بیند
همه ماضی ست کجا حال و کدام استقبال
دیده هر سو نگرد رو به قفا می بیند
بس که کاهیده ام از درد تمنا بیدل
موی دارد به نظر هرکه مرا می بیند
هرکه زین انجمن اثار صفا می بیند
نشئه از باده و از تار صدا می بیند
روغن از پرده بادام تواند دیدن
هرکه از نرگس مست تو ادا می بیند
نیست رنگین ز حنا ناخن پایت که بهار
طلعت خویش در این اینه ها می بیند
چه خطاها که ندارد اثر کج نظری
سرو را احول معذور دوتا می بیند
در مقامی که تماشا اثر بیرنگی ست
چشم پوشیده به معنی همه را می بیند
این غروری که به خلوتگه یکتایی اوست
گر همه اینه گردیم کجا می بیند
از خم کاکل او فکر رهایی غلط است
شانه هم دست خود انجا به قفا می بیند
جلوه شخص ز تمثال عیان ست اینجا
از تو غافل نبود هرکه مرا می بیند
شش جهت اب شد و اینه ای ساز نکرد
حسن یارب چقدر عرض حیا می بیند
غیر در عالم تحقیق ندارد اثری
بیدل ایینه ما صورت ما می بیند
بهار رنگ عبرت جز دل روشن نمی بیند
صفا ایینه دارد در بغل اهن نمی بیند
گریبان چاک زن شاید تمیزی واکند چشمت
که یوسف محو اغوش است و پیراهن نمی بیند
مزاج همت ازاد حکم اسمان دارد
ز خود هرگاه دل برخاست افتادن نمی بیند
تحیر توام خورشید می بالد درین گلشن
گل داغی که ما داریم افسردن نمی بیند
مقلد از تجرد برنیاید با سبکروحان
کمالات مسیحا دیده سوزن نمی بیند
جهان عبرت نمی خواهد به حکم ناز خودبینی
چه سازد شخص فطرت زندگی مردن نمی بیند
پر افشان ست موهومی ولی چشم تأمل کو
تلاش ذره ما هیچ جا روزن نمی بیند
به سیر این بهار از عیش مهجوران چه می پرسی
جدایی جز به چشم زخم خندیدن نمی بیند
درین محفل هزار ایینه ام امد به پیش اما
کسی جز عکس خود دیدم که سوی من نمی بیند
چه سازم کز گریبان شعله واری سر برون ارم
ز همت اتش افسرده ام دامن نمی بیند
رعونت خاک لیسد تاکنی فهم مال خود
که پیش پا، کس اینجا بی خم گردن نمی بیند
فلک هم از نصیب ما ندارد اگهی بیدل
تلاش روزی کس چشم پرویزن نمی بیند
افاق جا ندارد همت کجا نشیند
سنگ از نگین براید تا نام ما نشیند
جایی که خاک باشد پشت و بلند هستی
تا چند سایه بالد یا نقش پا نشیند
تاب و تب نفس ها از یکدگر جدا نیست
در خانه ای که ماییم راحت چرا نشیند
هم صحبتان این بزم از دیده رفتگانند
عبرت خوشست از این ها رو بر قفا نشیند
فرصت نمی پسندد جا گرم کردن از ما
ایینه پر فشانده ست تمثال تا نشیند
زین ما و من که داریم افاق در خروش است
ای کاش سرمه گردیم تا این صدا نشیند
راه نفس دو دم بیش فرصت نمی کند گل
تا کی قفای شبنم صبح از حیا نشیند
زین وحشتی که ما را چون بو ز گل براورد
مشکل که جای ما هم برجای ما نشیند
بگذار تا دمی چند بر گرد خویش گردیم
عالم به دل نشسته ست دل در کجا نشیند
در کارگاه دولت شور حشم شگون نیست
یکسر خروش جغد است هرجا هما نشیند
از مرگ نیست باکم اما ز بی نصیبی
ترسم ز دامن او گردم جدا نشیند
ای شور شوق بردار از جا غبار ما را
پامال یأس تا چند این بی عصا نشیند
سرمایه پرفشانی ست اظهار بی نشانی ست
از رنگ و بو چه مقدار گل بر هوا نشیند
بیدل به حکم تقدیر فرمانبر اطاعت
استاده ایم چون شمع تا سر ز پا نشیند
به روی من ز کجا رنگ اعتبار نشیند
سحر شوم همه گر بر سرم غبار نشیند
نفس به دل شکند بال اگر رمد ز تپیدن
دمی که موج نشیندگهر نار نشیند
نشست و خاست نمی گردد از سپند مکرر
حه ممکن است که نقش کسی دوبار نشیند
خرد چه سحرکند تا رهد ز فکر حوادث
مگر خطی کشد از جام و در حصار نشیند
غرور خلق نیفراخته ست گردن نازی
که بی اشاره انگشت زبنهار نشیند
ز سایه زنگ نشوید هوای روم و خراسان
ستاره سوخته هرجا به زنگبار نشیند
دنی به مسند عزت همان دنی است نه عالی
که نقش پا به سر بام نیز خوار نشیند
به دشت چیند اگر خوی بد بساط فراغت
همان ز تنگی اخلاق در فشار نشیند
توان به نرمی از افات کرد کسب حلاوت
ترنجبینست چو شبنم به نوک خار نشیند
دو روز شبهه هستی ست انفعال تماشا
وگرنه چشم که داردگر این غبار نشیند
بهوش باش که پا در رکاب عرصه فرصت
اگر به خانه نشیند که زین سوار نشیند
طلب مسلم طبعی که در هوای محبت
غبار خیزد ازبن دشت و انتظار نشیند
ز طاقت است که ما می کشیم محمل زحمت
به منزلیم اگر ناقه زبر بار نشیند
صدا بلند کند گر شکست خاطر بیدل
ترنگ شیشه در اجزای کوهسار نشیند
سپند بزم تو گویند هیچ جا ننشیند
خدا کند که به گوش دل این صدا ننشیند
سر ی که تیغ تو باشد چو شمع کردن نازش
چه دولت است که از دوش ما جدا ننشیند
بر استان توگرد نیاز سجده پرستان
نشسته است به نازی که هرکجا ننشیند
به محفلی که نگاهت عیار حوصله گیرد
حیا به روی کس از شوخی حیا ننشیند
ز اختراع ضعیفی است اینکه سعی غبارم
به هیچ جا چو خط از خامه بی عصا ننشیند
سلامت ایینه دار سعادت است به شرطی
که استخوان کسی در ره هما ننشیند
وداع عافیت انگار پرگشایی شهرت
چو نام نقش نگینش کنی ز پا ننشیند
دلی که زیر فلک باشد ارزوی مرادش
به رنگ دانه ته اسیا چرا ننشیند
نفس چو صبح به شبنم رسان ز شرم تردد
که اب تا نکشد دامن هوا ننشیند
غنا مسلم انکس که در قلمرو حاجت
غبارگردد و در راه اشنا ننشیند
غبار غیرت ان مطلبم که گاه تمنا
رود به باد و به روی کف دعا ننشیند
به رنگ پرتو خورشید سایه پرور همت
اگر به خاک نشیند که زیر پا ننشیند
ازین هوسکده برخاسته است دل به هوایش
که تا به حشر نشستن به جای ما ننشیند
ز افتاب قیامت فسانه چند شنیدن
کسی به سایه دیوار التجا ننشیند
به وحشتی بگذر بیدل از محیط تعلق
که نقش پای تو چون موج برقفا ننشیند
اتفاق است انکه هردشوار را اسان نمود
ورنه از تدبیر یک ناخن گره نتوان گشود
گر به شهرت مایلی با بی نشانی ساز کن
دهر نتواند نمودن انچه عنقا وانمود
ارزو از نفی ما اثبا یار ایجاد کرد
هرچه ازاثار مجنون کاست بر لیلی فزود
صافی دل تهمت الودکلف شد از حسد
رنگ اب از سیلی امواج می گردد کبود
حیف طبعی کز وبال کبر وکین اگاه نیست
خاک ریزید از مزاری چند در چشم حسود
راحت این بزم برترک طمع موقوف بود
دستها بر هم نهادیم از طلب، مژگان غنود
حسن یکتا بیدل از تمثال دارد انفعال
جای زنگارت همین ایینه می باید زدود
بر در دل حلقه زد غفلت، کنون اهش چه سود
اشک کم ارد برون از چشم روزن سعی دود
راحت این بزم بر ترک طمع موقوف بود
دستها بر هم نهادیم از طلب، مژگان غنود
بی بضاعت عالمی افتاد در وهم زبان
مایه گر باشد، کسادی نیست در بازار سود
اتفاق است انکه هر دشوار اسان می کند
ورنه از تدبیر یک ناخن گره نتوان گشود
صاقی دل تهمت الود کلف شد از نفس
رنگ اب از سیلی امواج می باشد کبود
حیف طبعی کز مال کبر و کین اگاه نیست
خاک ریزید از مزاری چند در چشم حسود
جبن پیدا می کند در طبع مرد افراط کین
ای بسا تیغی که ابش را تف اتش ربود
موج دریا صورت دست و دلی واکرده است
جز کشاکش هیچ نتوان بست بر سیمای جود
گر به شهرت مایلی با بی نشانی ساز کن
دهر نتواند نمودن انچه عنقا وانمود
نفی ما ایینه اثبات ناز ایجاد کرد
هرچه از اثار مجنون کاست بر لیلی فزود
حسن یکتا بیدل از تمثال دارد انفعال
جای زنگارت همن ایینه می باید زدود
ریشه واری عافیت در مزرع امکان نبود
هرکه در دلها مدارا کاشت جمعیت درود
گرمی هنگامه ما یک دو روزی بیش نیست
رفته است انسوی این محفل بسی گفت و شنود
جز وبال دل ندارد زندگی اگاه باش
تا نفس دارد اثر ایینه می باید زدود
از ضعیفی چشم بر مشق سجودی دوختیم
لغزش مژگان زسرتا پای ما چون خامه سود
صورت این انجمن گر محو شد پروا کراست
خامه نقاش ما نقش دگر خواهد نمود
از بلند و پست ما میزان عدل ازاده است
نی هبوطی دارد این محفل نه اثار صعود
عشق داد ارایش هرکس به ایینی که خواست
داشت مجنون نیز دستاری که سودایش ربود
خفّت غفلت مباد ادبار روشن گوهران
می کشد پا خوردن از خاشاک چون اتش غنود
جوهر اگاهی ایینه با زنگار رفت
حیرت از بنیاد ما اخر برون اورد دود
عالم مطلق سراپایش مقید بوده است
حسن در هرجا نمایان شد همین ایینه بود
از تامل باید استعداد پیدا کردنت
گوهری دارد به کف هر قطره از دریای جود
ساز هستی غیر اهنگ عدم چیزی نداشت
هر نوایی راکه وادیدم خموشی می سرود
وهم هستی غره اقبال کرد افاق را
بر سر ما خاک تا شد جمع قدر ما فزود
خلق خواری را به نام ابرو می پرورد
قطره افسرده را بیدل گهر باید ستود
تااینه روبروی ما بود
گلچین بهار کهربا بود
یاد دم عشرتی که چون صبح
ایینه ما نفس نما بود
فریاد شکسته رنگی ما
عمری چو نگاه سرمه سا بود
شد عجز حجاب ورنه از دل
تاکوی تو راه ناله وابود
ایینه چه سان گرفت حیرت
ازعکس تو دست در حنا بود
جوشید ز شعله تو داغم
سرچشمه عجز، کبریا بود
در راه تو هرچه از غبارم
برداشت فلک کف دعا بود
هر اه که برکشیدم از دل
چون موج به گوهر اشنا بود
دل نیز چو سینه استخوان داشت
تا یاد خدنگ او هما بود
بشکست دل و نکرد اهی
این شیشه عجب تنک صدا بود
خون شد دل و ساغر چمن زد
میخانه ماگداز ما بود
بیدل تاجی که دیدی امروز
فردا بینی نشان پا بود
نیرنگ امل گل بقا بود
امید بهار مدعا بود
کس محرم اعتبار ما نیست
ایینه ما خیال ما بود
حیرت همه جا ترانه سوزست
ایینه وعکس یک نوا بود
شادم که شهید بیکسم را
خندیدن زخم خونبها بود
خونی که نریختم به پایت
پامال تحیر حنا بود
ان رنگ که اشکار جستیم
در پرده غنچه حیا بود
دل نیز نشد دلیل تحقیق
ایینه به عکس اشنا بود
گر محرم جلوه ات نگشتیم
جرم نگه ضعیف ما بود
فریاد که سعی بسمل ما
چون کوشش موج نارسا بود
گلریزی اشک، بوی خون داشت
این سبحه ز خاک کربلا بود
بر حرف هوس بیان هستی
دخلی که نداشتم بجا بود
بیدل ز سر مراد دنیا
برخاست کسی که بی عصا بود
یاد شوقی کز جفاهایت دل ما شاد بود
در شکست این شیشه را جوش مبارک باد بود
ابیار مزرع دردم مپرس از حسرتم
هرکجا اهی دمید اشک منش همزاد بود
زندگی را مغتنم می داشتم غافل از این
کز نفس تیغ دو دم در دست این جلاد بود
وانکرد ایینه گردیدن گره از کار من
بند حیرت سخت تر از بیضه فولاد بود
عمر پروازم چو بوی گل به افسردن گذشت
این قفس ایینه دار خاطر صیاد بود
مفت ما کز سعی ناکامی به استغنا زدیم
ورنه دل مستسقی و عالم سراب اباد بود
بلبل ما از فسردن ناز گلها می کشد
گر پری می زد چو رنگ از خویش هم ازاد بود
از شکست ساغر هوشم سلامت می چکد
بیخودی در صنعت راحت عجب استاد بود
شب که در بزمت صلای سوختن می داد عشق
نغمه ساز سپندم هرچه باداباد بود
روزگاری شد که در تعبیر هیچ افتاده ایم
چشم ما تا داشت خوابی عالمی اباد بود
عالم نسیان تماشاخانه یکتایی است
عکس بود ان جلوه تا ایینه ام در یاد بود
صد نگارستان چین با بیخودی طی کرده ام
لغزش پا هم به راهت خامه بهزاد بود
سرمه اکنون نسخه خاموشی از من می برد
یاد ایامی که مو هم بر تنم فریاد بود
پیری ام جز ساغر تکلیف جان کندن نداد
قامت خم گشته بیدل تیشه فرهاد بود
انجاکه عجزممتحن چون و چند بود
چون موی، سایه هم ز سر ما بلند بود
حسرت پرست چاشنی ان تبسمیم
بر ما مکرر انچه نمودند قند بود
سعی غبارصبح هوای چه صید داشت
تا اسمان گشادن چین کمند بود
زاهد نبرد یک سر مو بوی انفعال
در شانه هم هزار دهن ریشخند بود
اشفت غنچه ای که گلش کرد دامنی
سیر بهار امن گریبان پسند بود
شبنم به سعی مردمک چشم مهرشد
از خود چو رفت قطره به بحر ارجمند بود
در وادیی که داشت ضعیفی صلای جهد
دستم به قدر ابله پا بلند بود
مردیم و زد نفس در افسون عافیت
پیری چو مار حلقه طلسم گزند بود
افسانه ها به بستن مژگان تمام شد
کوتاهی امل به همین عقده بند بود
بیدل به نیم ناله دل از دست داده ایم
کوه تحملی که تو دیدی سپند بود
عیش ما کم نیست گر اشکی به چشم تر بود
شوق سرشارست تا این باده در ساغر بود
نکهت گل، دام اگر دارد همان برگ گل است
رهزن پرواز مشتاق تو بال و پر بود
با غبار فقر سازد هر کجا روشن دلی است
چهره ایینه ها را غازه خاکستر بود
انقدر رفعت ندارد پایه ارباب قال
واعظان را اوج عزت تا سر منبر بود
روشناس هستی ازایینه اشکیم و بس
نیستی جوشد ز شبنم گر نه چشم تر بود
ره ندارد سرکشی در طینت صاحبدلان
می زند موج رضا ابی که در گوهر بود
این زمین و اسمان هنگامه شور است و بس
گر بود اسودگی، در عالم دیگر بود
عاشقان پر بی کس اند، از درد نومیدی مپرس
حلقه را از شوخ چشمی، جا برون در بود
هستی ما را تفاوت از عدم جستن خطاست
سایه اخر تا چه مقدار از زمین برتر بود
خدمت دل ها کن اینجا کفر و دین منظور نیست
اینه ازهرکه باشد مفت روشنگر بود
هر که را بیدل به گنج نشئه معنی رهی ست
هر رگ تاکی به چشمش رشته گوهر بود
هرکه را اجزای موهوم نفس دفتر بود
گر همه چون صبح بر چرخش بود ابتر بود
عشرت هر کس به قدر دستگاه وضع اوست
گلخنی را دود ریحانست و گل اخگر بود
هرکه هست از همدم ناجنس ایذا می کشد
رگ ز دست خون فاسد در دم نشتر بود
با ادب سر کن به خوبان ورنه در بی طاقتی
بال پروانه گلوی شمع را خنجر بود
تا توانی از غبار بیکسی سر برمتاب
گوهر از گرد یتیمی صاحب افسر بود
مایه نومیدیی در کار دارد سعی اه
بی شکستن نیست ممکن تیر ما را پر بود
همچو مجنون هر که را از داغ سودا افسری ست
گردبادش خیمه و ریگ روان لشکر بود
ای جنون برخیز تا مینای گردون بشکنیم
طالع برگشته تا کی گردش ساغر بود
بی فنا مژگان راحت گرم نتوان یافتن
شمع را خواب فراغت در ره صرصر بود
تا سراغی واکشم از وحشت موهوم خلق
اتش این کاروانها کاش خاکستر بود
انحراف طور خلق از علت بی جادگیست
کج نیاید سطر ما بیدل اگر مسطر بود
همچو اتش هرکه را دود طلب در سر بود
هر خس و خارش به اوج مدعا رهبر بود
می زند ساغر به طاق ابروی اسودگی
هر که را از ابله پا بر سر کوثر بود
بی هوایی نیست ممکن گرم جست وجو شدن
سعی در بی مطلبیها طایر بی پر بود
خاک ناگردیده نتوان بوی راحت یافتن
صندل دردسر هر شعله خاکستر بود
ازشکست خویش دریا می کشد سعی حباب
نشئه کم ظرف ما هم کاش از این ساغر بود
چاک حرمال در دل و سنگ ندامت بر سر است
هرکه را چون سکه روی التفات زر بود
شمع را ناسوختن محرومی نشو و نماست
عافیت در مزرع ما افت دیگر بود
نیست اسباب تعلق مانع پرواز شوق
چون نگه ما را همان چاک قفس شهپر بود
ضبط اه ما چراغ شوق روشن کردن است
اتش دل ابروی دیده مجمر بود
در محیط انقلاب امواج جوش احتیاج
حفظ اب روست چون گوهر اگر لنگر بود
هرکه از وصف خط نوخیز خوبان غافل است
در نیام لب زبانش تیغ بی جوهر بود
حاصل عمر از جهان یک دل به دست اوردن ست
مقصد غواص از این نه بحر یک گوهر بود
چون مه نو بر ضعیفیها بساطی چیده ام
مایه بالیدن ما پهلوی لاغر بود
رونق پیری ست بیدل از جوانی دم زدن
جنس گرمی زینت دکان خاکستر بود
برگ و ساز عندلیبان زین چمن گفتار بود
پرفشانیها بقدر شوخی منقار بود
سطر اهی کز جگر خواندم سواد ناله داشت
مسطر این صفحه یکسر موج موسیقار بود
از شکست دل شدم فارغ زتعمیر هوس
این بنا عمری گره در رشته معمار بود
بر سرم پیچید اخر دود سودای کسی
ورنه عمری بود کین دیوانه بی دستار بود
کس نیامد محرم قانون از خود رفتنم
نغمه وحشت نوای من برون تار بود
باب رسوایی ست از بس تار و پود کسوتم
دست اگر در استین بردم گریبان زار بود
سبحه زهاد را دیدم به درد امد دلم
مرکز این قوم سرگردانتر از پرگار بود
هر دو عالم در خم یک چشم پوشیدن گم است
وسعت این عرصه نیرنگ مژگان وار بود
سرمه عبرت عبث از وضع دهر انباشتیم
دیده ما را غبار خویش هم بسیار بود
راحتی جستیم و واماندیم از جولان شوق
تا نشد منزل نمایان را ما هموار بود
گرد حسرت اینقدر سامان بالیدن نداشت
ما همان یک ناله ایم اما جهان کهسار بود
نی به هستی محو شد شور دویی نی در عدم
هرکجا رفتیم بیدل خانه در بازار بود
دیده را مژگان بهم اوردنی درکار بود
ورنه ناهمواری وضع جهان هموار بود
دور رنج و عیش چون شمع انقدر فرصت نداشت
خار پا تا چشم واکردن گل دستار بود
داغ حسرت کرد ما را بی صفاییهای دل
ورنه با ما حاصل این یک اینه دیدار بود
موی چینی دست امید از سفیدی شسته است
صبح ایجادی که ما داریم شام تار بود
روزگاری شد که هم بالین خواب راحتیم
تیره بختی بر سر ما سایه دیوار بود
غنچه سان از خامشی شیرازه مشت پریم
اشیان راحت ما بستن منقار بود
خجلت تردامنی شستیم چون اشک از عرق
سجده ما را وضوی جبهه ای درکار بود
در گلستان چمن پردازی پیراهنت
بال طاووسان رعنا رخت اتشکار بود
شب که بی رویت شرر در جیب دل میریختیم
برق اهم لمعه شمشیر جوهردار بود
جلوه ای در پیشم امد هر قدر رفتم ز خویش
رنگ گرداندن عنان تاب خیال یار بود
دل ز پاس اه بیدل خصم ارام خود است
اضطراب سبحه ام پوشیدن زنار بود
زین باغ بسکه بی ثمری اشکاربود
دست دعای ما همه برگ چنار بود
دفدیم مغزل فلک و سحر بافی اش
یک رفت وامد نفسش پود وتار بود
خلقی به کارگاه جسد عرضه داد و رفت
ما و منی که دود چراغ مزار بود
سیر بهار عمر نمودیم ازین چمن
با هر نفس وداع گلی یادگار بود
دلها سموم پرور افسون حیرتند
در زلف یار شانه دندان مار بود
هرگل درتن بهار چمن ساز حیرتیست
چشم که باز شد که نه با او دچار بود
ما غافلان تظلم حرمان کجا بریم
حسن اشکار و اینه در زنگبار بود
تکلیف هستی ام همه خواب بهار داشت
دیوار اوفتاده به سر سایه وار بود
تنها نه من ز درد دل افتاده ام به خاک
بر دوش کوه نیز همین شیشه بار بود
عجزم به ناله شور قیامت بلندکرد
بر خود نچیدنم علم کوهسار بود
جز کلفت نظر نشد از دهر اشکار
افشاندم این ورق همه خطها غبار بود
جیبم به چاک داد جنون شکفتگی
دلتنگیم چو غنچه عجب جامه وار بود
پر دور گردماند ز غیرت غبار من
دست بریده که به دامان یار بود
جهدی نکردم و به فسردن گذشت عمر
در پای همت ابله ام ا کار بود
بیدل به ما و تو چه رسد ناز اگهی
در عالمی که حسن هم ایینه دار بود
مطلبی گر بود از هستی همین ازار بود
ورنه در کنج عدم اسودگی بسیار بود
زندگی جز نقد وحشت درگره چیزی نداشت
کاروان رنگ و بو را رفتنی در بار بود
غنچه ای پیدا نشد بوی گلی صورت نبست
هر چه دیدم زین چمن یا ناله یا منقار بود
دست همت کرد از بی جرأتیها کوتهی
ورنه چون گل کسوت ما یک گریبان وار بود
سوختن هم مفت عشرتهاست اما چون شرار
کوکب کم فرصت ما یک نگه سیار بود
غفلت سعی طلب بیرون نرفت از طینتم
خواب پایی داشتم چشمم اگر بیدار بود
عافیت در مشرب من بارگنجایش نداشت
بس که جامم چون شرر از سوختن سرشار بود
این دبستان چشم قربانی ست کز بی مطلبی
نقش لوحش بیسواد و خامه ها بیکار بود
قصرگردون را ز پستی رفعت یک پایه نیست
گردن منصور را حرف بلندش دار بود
مصدر تعظیم شد هرکس ز بدخویی گذشت
نردبان اوج عزت وضع ناهموار بود
دل به حسرت خون شد و محرم نوایی برنخاست
ناله فرهاد ما بیرون این کهسار بود
شوخی نظاره بر ایینه ما شد نفس
چشم بر هم بسته بیدل خلوت دیدار بود
شب که در بزم ادب قانون حیرت ساز بود
اضطراب رنگ برهم خوردن اواز بود
در شکنج عزلت اخرتوتیا شد پیکرم
بال وپر بر هم نهادن چنگل شهباز بود
صافی دل کرد لوح مشق صد اندیشه ام
یاد ایامی که این ایینه بی پرداز بود
کاستم چندانکه بستم نقش ان موی میان
ناتوانیهای من کلک خط اعجاز بود
حسرت وصل تو گل کرد از ندامتهای من
دست برهم سوده تحریک لب غمازبود
نو نیاز الفت داغ محبت نیستم
طفل اشکم چون شرر در سنگ اتشباز بود
عشق بی پروا دماغ امتحان ما نداشت
ورنه مشت خاک ما هم قابل پرواز بود
دست ما و دامن حیرت که در بزم وصال
عمر بگذشت و همان چشم ندیدن باز بود
کاش ما هم یک دو دم با سوختن می ساختیم
شمع در انجام داغ حسرت اغاز بود
دوری وصلش طلسم اعتبار ما شکست
ورنه این عجزی که می بینی غرور ناز بود
انچه در صحرای کثرت صورت واماندگیست
در تماشاگاه وحدت شوخی انداز بود
درخورکسوت کنون خجلتکش رسوایی ام
عمرها عریانی من پرده دار راز بود
یک گهر بی ضبط موج از بحر امکان گل نکرد
هر سری کاندوخت جمعیت گریبان ساز بود
هستی ما نیست بیدل غیر اظهار عدم
تا خموشی پرده از رخ برفکند اواز بود
سجده خاک درت هرکه تمنایش بود
هر کجا سود قدم بر سر من پایش بود
علم همت عشاق نگونی نکشد
خاکشان پی سپر قامت رعنایش بود
موج را هرزه دویها ز گهر دور انداخت
ابرو در قدم ابله فرسایش بود
دل تغافل زد از اگاهی و ما اب شدیم
انفعال همه کس شوخی تنهایش بود
وصل حسنی به رخش اب زد ایینه شرم
وضع اغوش تو صفر عرق افزایش بود
داغ شد حیرت و زان جلوه به رنگی نرسید
چه توان کرد پس پرده تماشایش بود
عمر چون شهرت عنقا به غم شبهه گذشت
کس نشد محرم اسمی که مسمایش بود
اه یک داغ پیامی به دل ما نرساند
قاصد شمع به مطلب همه اعضایش بود
دوری مقصد یی باخته یکدگربم
هرکه دی محو شد امروزتو فردایش بود
کردم از هرکه درس خانه سراغ تحقیق
گفت از امدنت پیش همین جایش بود
بیدل از بزم هوس سیر ندامت کردیم
سودن دست بهم قلقل مینایش بود
ادمی کاثار تنزیهش رجوع خاک بود
دست اگر بر خویش می زد زین وضوها پاک بود
خاک ماکز وهم رفعت ننگ پستی می کشد
گر تنزل کردی از اوج غرور افلاک بود
هیچکس بر فهم راز از نارسایی پی نبرد
فطرت اینجا عذرخواه خلق بی ادراک بود
سیر این گلشن کسی را محرم عبرت نکرد
گل اگر برسر زدیم از بی تمیزی خاک بود
هرچه بادابادگویان تاخت هستی بر عدم
راه افت داشت اما کاروان بیباک بود
با همه تعجیل فرصت هیچ کوتاهی نداشت
لیک صید مدعا یکسر نفس فتراک بود
پیش ازان کاید خم اسرار مخموران به جوش
طاق مینا خانه تحقیق برگ تاک بود
در سواد فقر جز تنزیه نتوان یافتن
سایه رختی داشت کز الودگیها پاک بود
تا کجا مجنون در ناموس مستوری زند
تار و پود جامه عریان تنی یک چاک بود
در خجالتگاه جسمم جز خطا نامد به پیش
ره به لغزش قطع شد ازبس زمین نمناک بود
هر کجا بیدل ز لعل ابدارش دم زدیم
حرف گوهر خجلت دندن بی مسواک بود
در ادبگاهی که لب نامحرم تحریک بود
عافیت چون معنی عالی به دل نزدیک بود
مقصد خلق ازتب وتاب هوس موهوم ماند
پی غلط کردند از بس جاده ها باریک بود
نفخ منعم ته شد از نم خوردن کوس و دهل
باد و اب انفعالی در دماغ خیک بود
ناکجا غثیان نخندد بر دماغ اهل جاه
جام و صهبای تعین نیکدان و نیک بود
ساز نافهمیدگی کوک است، کو علم و چه فضل
هرکجا دیدیم بحث ترک با تاجیک بود
دل چه سازد جسم خاکی محرم رازش نخواست
اینه رو از که تابد خانه پُر تاریک بود
عشق ورزیدیم بیدل با خیالات هوس
این نفسها یکقلم از عالم تشکیک بود
امشب غبار ناله دل سرمه رنگ بود
یا رب شکست شیشه من از چه سنگ بود
از کشتنم نشد شفقی طرف دامنی
خونم درپن ستمکده نومید رنگ بود
تا صاف گشت اینه خود را ندیدم ام
چون سایه نقش هستی من جمله زنگ بود
عالم به خون تپیده نومیدی من است
جستن ز صیدگاه مرادم خدنگ بود
حسن از غبار شوخ نگاهان رمیده است
اینجا هجوم اینه پشت پلنگ بود
همت نمی رود به سر ترک اختیار
ازخویش رفتنم به رهت عذر لنگ بود
عنقای دیگرم که ز بنیاد هستی ام
تا نام، شوخی اثری داشت، ننگ بود
در دل برون دل دو جهان جلوه رنگ ریخت
این جامه بر قد تو چه مقدارتنگ بود
از بس که بی دماغ تماشای فرصتیم
ما را به خود نیامده رفتن درنگ بود
بیدل، که داشت جلوه که از برق خجلتش
در مجلس بهار چراغان رنگ بود
روزی که بی تو دامن ضعفم به چنگ بود
عکسم ز اب اینه در زیر زنگ بود
چون لاله زین بهار نچیدیم غیر داغ
ایینه داری نفس اظهار رنگ بود
پروازها به زیر فلک محو بال ماند
گردی نشد بلند ز بس عرصه تنگ بود
بوس کفش تبسم صبح امید کیست
اینجا همین بهار حنا گل به چنگ بود
در عالمی که بیخبر از خود گذشتن است
اندیشه شتاب طلسم درنگ بود
صبری مگر تلافی ازار ما کند
مینا شکسته انچه به دل بست سنگ بود
زنجیر ما چو زلف بتان ماند بی صدا
از بس غبار دشت جنون سرمه رنگ بود
حیرت کفیل یکمژه تمهید خواب نیست
اینه داغ سایه دیوار زنگ بود
اهی نکرد گل که دمی از خودم نبرد
رنگ شکسته ام پر چندین خدنگ بود
بیدل به جیب خویش فرو برد حیرتم
چشم به هم نیامده کام نهنگ بود
شب که از جوش خیالت بزم گلشن تنگ بود
برهوا چون نکهت گل اشیان رنگ بود
بعد ازبن از سایه باید دید عرض افتاب
تا تغافل داشت حسن ایینه ما زنگ بود
کس نمی گردد حریف منع از خود رفتگان
غنچه هم عمری به ضبط دامن دل چنگ بود
نوحه توفان کرد هرجا نغمه سرکردیم ما
ساز ما را خیر باد عیش پیشاهنگ بود
هر قدر اسباب دنیا بیش، بار وهم بیش
مزرع هر کس درینجا سبز دیدم بنگ بود
ناله ای را از گداز شیشه موزون کرده ام
پیش ازبنم قلقل اوازشکست سنگ بود
ناتوانی برنیاورد از طلسم حیرتم
همچو موج گوهرم یک گام صد فرسنگ بود
هر بن مویم به پیری اشیان ناله ای ست
یک سر و چندین گریبان نغمه این چنگ بود
بی نشان بود این چمن گر وسعتی می د اشت دل
رنگ می بیرون نشست از بس که مینا تنگ بود
شب بهاد نوگلی چون غنچه پیچیدم به خویش
صبح بیدل درکنارم یک گلستان رنگ بود
شب که از شوق توپروازم بهار اهنگ بود
استخوان هم در تنم چون شمع مغز رنگ بود
خواب راحت باخت دل اخر به افسون صفا
داشت مژگانی بهم ایینه تا در زنگ بود
در جهان بی تمیزی صلح هم موجود نیست
صبروکوشش را تامل عرصه گاه جنگ بود
نقد راحت می شماردگرد از خود رفتنم
همچو اتش بستر نازم شکست رنگ بود
اشک از لغزیدنی بر دوش صد مژگان گذشت
قطع چندین جاده پا انداز عذر لنگ بود
تیره بختی سرمه کام و زبان کس مباد
چنگ گیسو هم به چندین تار بی اهنگ بود
شوخی مژگانت از خواب گران سر برتداشت
پنجه این ظالم بیباک زبر سنگ بود
بلبل ما را همین پرواز عبرت غنچه نیست
ناله هم منقار شد از بسکه گلشن تنگ بود
مرده ام اما خجالت از مزارم می دمد
دور از ان در خاک گشتن هم غبار ننگ بود
قید دل بیدل نفس را هرزه سنج وهم کرد
شوخی ناز پری در شیشه پر بی سنگ بود
ماضی ومستقبل این بزم حیرت حال بود
شخص از خود رفته در ایینه ها تمثال بود
سوختن همچون سپند از ننگ ایجادم رهاند
ورنه هستی برلب عرض نفس تبخال بود
بسکه یاس ناتوانی در مزاجم ریشه کرد
بر زبان خامه حرف مدعایم نال بود
هرقدر بر جا فسردم وحشتم سامان گرفت
چون غبار رنگ در ساز شکستم بال بود
غیر حسرت از جهان جستجوگردی نکرد
کاروان ما نگاه واپسین دنبال بود
خلق را در تیرباران هجوم احتیاج
ابرو تا بود وقف چشمه غربال بود
هرکجا فال شکفتن زد بهار غنچه اش
صبح از ایجاد تبسم چین روی زال بود
بی نصیبان چشم درگرد دو رنگی باختند
ورنه حسنش را سواد هردو عالم خال بود
غیر را در دل شکوه عشق گنجایش نداد
خانه خورشید از خورشید مالامال بود
جلوه عیش و الم یکسر به موهومی گذشت
عمر را کیفیت تصو یر ماه و سال بود
ماجرای سایه از خورشید هم روشن نشد
رفتنم از خویش، یا، زان جلوه استقبال بود
بیدل از بیدردی روز وداعت سوختم
سینه می کندی چه می شد گر زبانت لال بود
درشت خو سخنش عافیت ثمر نبود
صدای تار رگ سنگ جز شرر نبود
هجوم حادثه با صاف دل چه خواهدکرد
ز سیل خانه ایینه را خطر نبود
غبار وحشت ما از سراغ مستغنی ست
به رفتن نگه از نقش پا اثر نبود
به عالمی که ادب محو بی نشانیهاست
هوس اگر همه عنقاست نامه بر نبود
به کارگاه تامل همان دل است نفس
گره به رشته کارم کم از گهر نبود
ز بخت شکوه ندارم که نخل شمع مرا
بهار سوختنی هست اگر ثمر نبود
به رنگ ریگ روان رهنورد سودا را
به غیر ابله پا گل سفر نبود
در این محیط که هر قطره نقد باختن است
خوش ان حباب که اهیش در جگر نبود
مخواه رنگ حلاوت زگفتگو بیدل
نیی که ناله کند قابل شکر نبود
نهال وحشت ما خالی از ثمر نبود
ز خود برامدن ناله ناله بی اثر نبود
ز محو جلوه مجو لذت شناسایی
که چشم اینه را بهره نظرنبود
حصار عالم بیچارگی دهان بلاست
پناه ما دم تیغ است اگر سپر نبود
غبار هر دو جهان در سراغ ما خون کرد
ز رنگ باخته در هیچ جا اثر نبود
ز سعی جسم مکش منت سبک روحی
خوش است بار مسیحا به دوش خر نبود
سراغ منزل مقصد ز خاکساران پرس
کسی چو جاده در این دشت راهبر نبود
ز بس که الفت مردم عذاب روحانی ست
فشار قبر چو اغوش یکدگر نبود
طلسم حیرت ما منظر تجلی اوست
غرور حسن ز ایینه بی خبر نبود
به غیر ساز عدم هرچه هست رسوایی ست
مباد سایه شب بر سر سحر نبود
زبان چه عافیت اندوزد از سخن بیدل
ز عرض نغمه خود، ساز صرفه بر نبود
تا نفس ما ومن غبارنبود
همه بودیم و غیر یار نبود
نخل این باغ را به کسوت شمع
جز گداز خود ابیار نبود
سعی پرواز اشیان گم کرد
بی پر و بالی اشکار نبود
عالم ایینه خانه سوداست
جز به خود هیچکس دچار نبود
هر حبابی که بازکرد اغوش
غیر درباب بی کنار نبود
چه حنا رنگ ناز بیرون داد
دست ما نیز بی نگار نبود
وهم بی پردگی قیامت کرد
نغمه کس برون تار نبود
عثثبق از هرچه خواست شور انگیخت
خاک ما قابل غبار نبود
انتظار گل دگر داریم
اینقدر رنگ و بو بهار نبود
سیر بام سپهر هم کردیم
این هواها و هوای یار نبود
سیر بام سپهر هم کردیم
این هواها هوای یار نبود
حلقه گشتیم لیک بر در یاس
خلوتی داشتیم و بار نبود
محرمی چشم ما ز ما پوشید
چه توان کرد پرده دار نبود
نشنیدیم بوی زنده دلی
ششجهت غیریک مزار نبود
غم تیمار جسم باید خورد
رنج ما ناقه بود بار نبود
عجز جز زیر پاکجا تازد
سایه اخر شترسوار نبود
هیچکس قدر زندگی نشناخت
وصل ما مردن انتظار نبود
عالمی در خیال عشق و هوس
کارها کرد و هیچ کار نبود
اینکه مختار فعل نیک و بدیم
بیدل ایین اختیار نبود
تا دل از انجمن وصل تو مأیوس نبود
جوهر ناله درین اینه محسوس نبود
شب که شوق تو خسک در جگر محفل ریخت
شعله شمع به بیتابی فانوس نبود
بسکه نرنگ دو عالم به خرامت فرش است
نقش پا هم به رهت جز پر طاووس نبود
یاد ان عیش که در انجمن ذوق وصال
داشت پیغام جضوری که به صد بوس نبود
سعی پرواز من اخر عرقی ریخت به خاک
اشک هم اینقدرش کوشش معکوس نبود
تا بر اییم ز خجلتکده دام امید
بال برهم زدنی جز کف افسوس نبود
سیر ایینه دل ضبط نفس می خواهد
ورنه ازادی ما اینهمه محبوس نبود
نوبهاری که تصور به خیالش خون است
ما به ان رنگ ندیدیم که محسوس نبود
جلوه در محفل ما جمله نقاب ارایی ست
شمع ان بزم نیفروخت که فانوس نبود
در تظلمکده دیر محبت بیدل
ناله فریاد دلی داشت که ناقوس نبود
شب که جز یأس به کام دل مأیوس نبود
ناله هم غیر صدای کف افسوس نبود
از خودم می برد ان سیل که چون ریگ رو ان
ابش از اینه ابله محسوس نبود
دل مأیوس صنم خانه اندیشه کیست
رنگ اشکی نشکستیم که ناقوس نبود
ناله در پرده دل بیهده می سوخت نفس
شمع ما این همه وامانده فانوس نبود
گوش ارباب تمیز انجمن سیماب است
ورنه بی تابی دل نیز کم از کوس نبود
ای جنون خوش ادب از کسوت هستی کردی
اخر این جیب هوس پرده ناموس نبود
زنگ غفلت شدم و پرده رازت گشتم
صافی اینه جز دیده جاسوس نبود
تا به یک پر زدن ایینه قمری می ریخت
حلقه داغ تو در گردن طاووس نبود
دل به هر رنگ که بستیم ندامت گل کرد
عکس و ایینه به هم جز کف افسوس نبود
سجده اش ایینه عافیتم شد بیدل
راحت نقش قدم غیر زمین بوس نبود
ناله می افشاند پر در باغ ما بلبل نبود
عبرتی بر رنگ عشرت خنده می زد گل نبود
سیر این باغم نفس درپیچ وتاب جهد سوخت
موج خشکی داشت جوی ارزو سنبل نبود
وضع ترتیب تعلق غیر دردسر نداشت
خوشه بند دانه ی زنجیر جز غلغل نبود
رنگ حال هیچکس بر هیچکس روشن نشد
رونق این انجمن غیر از چراغ گل نبود
زین خمستان هیچکس سرشار معنی برنخواست
جامها بسیار بود اما یکی پر مل نبود
عالمی بر وهم رعنایی بساط ناز چید
موی چینی دستگاه طره و کاکل نبود
پرده ها برداشتیم از اعتبارات غرور
در میان خواجه و خر حایلی جز جل نبود
خلق بر خود تهمتی چند از تخیل بسته اند
ورنه سرو ازاد یا قمری اسیر غل نبود
پیکر خاکی جهانی را غریق وهم کرد
از سر ابی که بگذشتیم ما جز پل نبود
مستی اوهام بیدل بیدماغم کرد و رفت
فرصتی می زد نفس در شیشه ها قلقل نبود
نقش هستی جز غبار وهم نیرنگی نبود
چون سحر در کلک نقاش نفس رنگی نبود
منحرف شد اعتدال از امتحان بیش و کم
در ترازویی که ما بودیم، پاسنگی نبود
اینقدر از پرده بی خواست توفان کرده ایم
ساز ما را با هزار اهنگ اهنگی نبود
مقصد دل هر قدم چندین مراحل داشته است
عمرها شد گرد خود گشتیم و فرسنگی نبود
هرکجا رفتیم پا در دامن دل داشتیم
سعی جولان نفس جز کوشش لنگی نبود
نام از شهرت کمینی شد گرفتار نگین
یاد ایّامی که پیش پای ما سنگی نبود
از فضولی چون نفس اواره دشت و دریم
ورنه دل هم انقدرها خانه تنگی نبود
دل ز پرخاش خروسان جمع باید داشتن
تاجداری این تقاضا می کند جنگی نبود
خاک را وهم سلیمانی به پستی داغ کرد
خوشتر از بر باد رفتن هیچ اورنگی نبود
ذوق تمثال است کاین مقدار کلفت می کشیم
گر نمی بود اینه در دست ما زنگی نبود
اینقدر وهمی که بیدل در دماغ زند ست
بی گمان معلوم شد کاین نسخه بی بنگی نبود
یکدو دم هنگامه تشویش مهر و کینه بود
هرچه دیدم میهمان خانه ایینه بود
ابتذال باغ امکان رنگ گردیدن نداشت
هرگلی کامسالم امد در نظر پارینه بود
منفعل می شد ز دنیا هوش اگر می داشت خلق
صبر و حنظل در مذاق گاو و خر لوزینه بود
هیچ شکلی بی هیولا قابل صورت نشد
ادمی هم پیش از ان کادم شود بوزینه بود
امتحان اجناس بازار ریا می داد عرض
ریشها دیدیم با قیمت تر از پشمینه بود
هرکجا دیدیم صحبتهای گرم زاهدان
چون نکاح دختر رز در شب ادینه بود
خاک شد فطرت ز پستی لیک مژگان برنداشت
ورنه از ما تا به بام اسمان یک زینه بود
تخته مشق حوادث کرد ما را عاجزی
زخم دندان بیشتر وقف لب زیرینه بود
در جهان بی تمیزی چاره از تشویش نیست
ما به صد جا منقسم کردیم و دل در سینه بود
ارزوها ماند محو ناز در بزم وصال
پاس ناموس تحیّر مهر این گنجینه بود
هرکجا رفتیم بیدل درد ما پنهان نماند
خرقه دروبشی ما لختی از دل پنبه بود
چون شرر اقبال هستی بسکه فرصت کاه بود
هر کجا گل کرد روز ما همان بیگاه بود
بر خیال پوچ خلقی تردماغ ناز سوخت
شعله هم مغرور گل از پرده های کاه بود
فهم ناقص رمز قران محبت درنیافت
ورنه یک سر ناله دل مد بسم الله بود
فقر با ان جز بی نقش غنا صورت نبست
تاگداگفتیم نامش در نگین شاه بود
در غرور اباد نقش هستی امکان چه یافت
هر کجا عرض کتان دادند نور ماه بود
هیچ کافر مبتلای ناقبولیها مباد
یاد ایامی که ما را در دل کس راه بود
دل به جیب محرمی اخر نفس را ره نداد
پیچ و تاب ریسمان از خشکی این چاه بود
گرد دامانی نیفشاندیم و فرصت ها گذشت
دست فقر از استین هم یک دو چین کوتاه بود
جیب خجلت می درد ناقدردانی های درد
چون سحر ما خنده دانستیم و در دل اه بود
تا کجا هنگامه طبع فضول اراستن
عمر مستعجل ز ننگ وضع ما اگاه بود
می تند بیدل جهانی بر تک و تاز امل
نه فلک یک گردش ما سوره جولاه بود
روزی که عشق رنگ جهان نقش بسته بود
تقدیر، نوک خامه صنعت شکسته بود
عیش و غمی که نوبر باغ تجدد است
چندین هزار مرتبه ازیاد جسته بود
خاک تلاش کرد به سر، خلق بی تمیز
ورنه غبار وادی مطلب نشسته بود
این اجتماع وهم بهار دگر نداشت
رنگ پریده گل تحقیق دسته بود
ربط کلام خلق نشد کوک اتفاق
تاری که داشت ساز تعین گسسته بود
عمری ست پاس وضع قناعت وبال ماست
وارستگی هم از غم دنیا نرسته بود
کس جان به در نبرد زافات ما و من
سرها فکنده دم تیغ دو دسته بود
دیدیم عرض قافله اعتبارها
جمعیتی که داشت همین بار بسته بود
بیدل نه رنگ بود و نه بویی در چمن
رسواییی به چهره عبرت نشسته بود
هرکه را دیدم ز لاف ما و من شرمنده بود
شخص هستی چون سحر هرجانفس زد خنده بود
ماجرای چرخ با دلها همین امروز نیست
دانه ای گر داشت دایم اسیا گردنده بود
خودفروشان خاک گردیدند و نامی چند ماند
عالمی عنقاست اینجا نیستی پاینده بود
خلق از بی اتفاقی ننگ خفت می کشد
پنبه ها ربطی اگر می داشت دلق و ژنده بود
ارزوها در کمین نقب شهرت خاک شد
نام هم بهر فرورفتن زمینی کنده بود
صورت ایینه جز مستقبل تمثال نیست
بی تکلف رفته ما بود اگر اینده بود
نرگسستانهاست گلجوش از غبار این چمن
خوش نگاهی از حیا چشمی به خاک افکنده بود
بر سر فرهاد تا محشر قیامت می کند
تیشه ای کز بی تمیزی روی شیرین کنده بود
عالمی زین انجمن در خود نفس دزدید و رفت
تا کجا بوی چراغ زندگانی گنده بود
مستی و مخموری این بزم بی تغییر نیست
باده تا بوده است یکسر رنگ گرداننده بود
نُه فلک دیدیم و نگرفتیم ایراد دویی
از دم یک شیشه گر این شیشه ها اکنده بود
دوش جبر و اختیاری مبحث تحقیق داشت
جز به حیرت دم نزد بیدل چه سازد بنده بود
بسکه در ساز صفاکیشان حیا خوابیده بود
موی چینی رشته بست اما صدا خوابیده بود
کس به مقصد چشم نگشود از هجوم ما و من
کاروان در گرد اواز درا خوابیده بود
ای مکافات عمل پر بیخبر طی گشت عمر
در وداع هر نفس صبح جزا خوابید ه بود
با همه عبرت زتوفیق طلب ماندیم دور
چشم مالیدیم اما پای ما خوابیده بود
ما گمان اگهی بردیم ازبن بی دانشان
ورنه عالم یک قلم مژگان گشا خوابیده بود
عمرها شد انفعال غفلت از دل می کشیم
این ستمگر ساعتی از ما جدا خوابیده بود
سرکشی کردیم از این غافل که اثار قبول
در تواضع خانه قد دوتا خوابیده بود
زندگی افسانه نیرنگ مژگان که داشت
هرکه را دیدم درین غفلت سرا خوابیده بود
فتنه خویی از تکلف کرد بیدارم به پا
چون منی در سایه برگ حنا خوابیده بود
همت قانع فریب راحت از مخمل نخورد
لاغری از پهلویم بر بوریا خوابیده بود
سخت بیدردانه جستیم از حضور ابله
هر قدم چشم تری در زبر پا خوابیده بود
اگهی توفان غفلت ریخت بیدل بر جهان
عالمی بیدار بود این فتنه تا خوابید ه بود
شب که در یادت سراپایم زبان ناله بود
خواستم رنگی بگردانم عنان ناله بود
کس نیامد محرم راز نفس دزدیدنم
ورنه این شمع خموش از دودمان ناله بود
جوش دردم نونیاز بیقراری نیستم
در خموشی هم سرم بر استان ناله بود
از فسون عشق حیرانم چها خواهم کشید
گر کشیدم ناوکت از دل کمان ناله بود
با تظلم پیشگان خوش باشد استغنای عشق
شیشه گر بر سنگم امد امتحان ناله بود
یاد ان محمل طراز ی های گرد بیخودی
کز دلم تا کوی جانان کاروان ناله بود
سوختن کرد اینقدر اگاهم از احوال دل
کاین سپند بی نوا مهر زبان ناله بود
حسرت دیدار نیرنگی عجب درکار داشت
هرقدر دل اب شد اتش به جان ناله بود
شوخی اظهار ما از وضع خود شرمنده نیست
گوش سنگین ادافهمان فسان ناله بود
اینقدر ای محمل ارا از دلم غافل مباش
روزگاری این جرس هم اشیان ناله بود
بی تمیزیهای قدر عافیت هم عالمی است
خامشی پر می زد و ما را گمان ناله بود
ترک هستی شد دلیل یک جهان رسوایی ام
عالم از خود برون چیدن دکان ناله بود
درد عشق از بی نیازی فال معراجی نزد
ورنه چون نی بندبندم نردبان ناله بود
بیدلیها گشت بیدل مانع اظهار شوق
گر دلی می داشتم با خود جهان ناله بود
شب که وصل اغوش پرداز دل دیوانه بود
از هجوم زخم شوق ایینه ما شانه بود
عشق می جوشید هرجاگرد شوخی داشت حسن
رنگ شمع از پرفشانی عالم پروانه بود
یاد ان عیشی که از رنگینی بیداد عشق
سیل در ویرانه من باده در پیمانه بود
از محیط ما و من توفان کثرت اعتبار
نه صدف گل کرد اماگوهر یکدانه بود
از تپیدنهای دل رنگ دو عالم ربختند
هر کجا دیدم بنایی گرد این ویرانه بود
راز دل از وسعت مشرب به رسوایی کشید
دامن صحرا گریبان چاکی دیوانه بود
خانه وبرانی به روی اتش من اب ریخت
سوختنها داشتم چون شمع با کاشانه بود
جرم ازادیست کر نشناخت ما را هیچکس
معنی بیرنگ ما از لفظ پر بیگانه بود
عالمی را سعی ما و من به خاموشی رساند
بهر خواب مرگ شور زندگی افسانه بود
اختلاط خلق جز ژولیدگی صورت نبست
هر دو عالم پیچش یک گیسوی بی شانه بود
چشم لطف از سخت رویان داشتن بی دانشی ست
سنگ در هرجا نمایان گشت اتشخانه بود
دوش حیرانم چه می پیمود اشک از بیخودی
کز مژه تا خاک کویش لغزش مستانه بود
مفت سامان ادب کز جلوه غافل می روبم
چشم واکردن دلیل وضع گستاخانه بود
هرکجا رفتیم سیر خلوت دل داشتیم
بیدل ا غوش فلک هم روزنی زین خانه بود
محوتسلیمیم اما سجده لغزش مایه بود
سر خط پیشانی ما را مداد از سایه بود
یک نفس با مهلتی سودا نکردیم اه عمر
این حباب بی سر وپا پرتنک سرمایه بود
مایه بالیدن ما پهلوی خود خوردنست
درگداز استخوان شمع شیر دایه بود
ناله فرهاد می اید هنوز از بیستون
رونق تفسیر قران وفا این ایه بود
این شماتتهای یاران زیر چرخ امروز نیست
خانه شطرنج تا بوده ست خوش همسایه بود
التفات نازی از مژگان سیاهی داشتیم
هرکجا رفتیم از خود بر سر ما سایه بود
محمل نازش ز صحرایی که بال افشان گذشت
گرد اگر برخاست طاووس چمن پیرایه بود
بید ل از چاک جگر چون صبح بستم نردبان
منظری کز خود برایم با فلک هم پایه بود
انروز که پیدایی ما را اثری بود
در اینه ذره غبار نظری بود
نقشی ندمیدیم به صد رنگ تامل
نقاش هوس خامه موی کمری بود
گرعافیتی هست ازین بحر برون است
غواص ندانست که ساحل گهری بود
از جرات پرواز به جایی نرسیدیم
جمعیت بی بال و پری، بال و پری بود
تا شوق کشد محمل فرصت، مژه بستم
دربار شرر شوخی برق نظری بود
نگذاشت فلک با تو مقابل دل ما را
فریاد که ایینه به دست دگری بود
روزی که گذشتی ز سر خاک شهیدان
هر گرد که در پای تو افتاد سری بود
اخر ز خودم برد به راه تو نشستن
اسودگی شعله کمین سفری بود
دل کشته یکتایی حسن ست وگرکه
در پیش تو ایینه شکستن هنری بود
بیدل به تمناکده عرض هوسه
از دل دو جهان شور و ز ماگوش کری بود
با ما نه نم اشکی ونی چشم تری بود
لبریز خیال توگداز جگری بود
افسوس که دامان هوایی نگرفتیم
خاکستر ما قابل عرض سحری بود
دل رنگ امیدی ندمانیدکه نشکست
عبرتکده ام کارگه شیشه گری بود
چون اشک دویدیم و به جایی نرسیدیم
خضرره ما لغزش بی پا و سری بود
هر غنچه که بی پرده شد اهی به قفس داشت
این گلشن خون گشته طلسم جگری بود
کس منفعل تلخی ایام نگردید
در حنظل این دشت گمان شکری بود
دیدیم که بی وضع فنا جان نتوان برد
دیوانگی اشوب و خرد دردسری بود
بی چشم تر اجزای فناییم چو شبنم
تا دیده نمی داشت ز ما هم اثری بود
دل خاک شد و عافیتی نذر هوس کرد
این اخگر واسوخته بالین پری بود
نیک و بد عالم همه عنقاصفتانند
بیدل خبر از هرکه گرفتم خبری بود
این انجمن افسانه راز دهنی بود
هر جلوه که دیدم نشنیدن سخنی بود
این فرصت هستی که نفس کشمکش اوست
هنگامه بیتاب گسستن رسنی بود
تا پاک براییم زگرمابه اوهام
قطع نفس از هر من و ما جامه کنی بود
جمعیت سر بسته هر غنچه در این باغ
زان پیش که گل در نظر اید چمنی بود
تکرار نفس شد سبب مبحث اضداد
امزوز تو و ماست کزین پیش منی بود
در بیکسی ام خفت همچشمی کس نیست
ای بیخبران عالم غربت وطنی بود
امروز جنون تب عشق تو ندارم
صبح ازلم پنبه داغ کهنی بود
ما را به عد نیز همان قید وجود است
زان زلف گرهگبر به هرجا شکنی بود
افسوس که دل را به جلایی نرساندیم
صبح چمن اینه صیقل زدنی بود
زین رشته که در کارگه موی سفید است
جولاه امل سسلسله باف کفنی بود
اخربه تپش مردم واگاه نگشتم
ان چاه که زندانی اویم ذقنی بود
فردا شوی اگاه ز پرواز غبارم
کاین خلعت نازک به بر گل بدنی بود
بیدل فلک از ثابت و سیار کواکب
فانوس خیال من و ما انجمنی بود
به کوی دوست که تکلیف بی نشانی بود
غبار گشتنم اظهار سخت جانی بود
ز ناتوانی شبهای انتظار مپرس
نفس کشیدن من بی تو شخ کمانی بود
گذشتم از سر هستی به همت پیری
قد خمیده پل اب زندگانی بود
به هیچ جا نرسیدم ز پرفشانی جهد
چو شمع شوخی پروازم اشیانی بود
خوش ان نشاط که از جذبه دم تیغت
چو اشک خون مرا بی قدم روانی بود
من از فسرده دلی نقش پا شدم ورنه
به طالع کف خاک من اسمانی بود
گلی نچیده ام از وصل، غیر حیرانی
مراکه چون مژه اغوش ناتوانی بود
فغان که چاره بیتابی ام نیافت کسی
به رنگ ناله نی دردم استخوانی بود
چه نقشهاکه نبست ارزو به فکر وصال
خیال بستن من بی تو کلک مانی بود
ز بسکه داشت سرم شورتیغ او بیدل
چو صبح خنده زخمم نمک فشانی بود
به نظم عمرکه سر تا سرش روانی بود
خیال هستی موهوم سکته خوانی بود
چه رنگها که ندادم به بادپیمایی
بهار شمع در این انجمن خزانی بود
نیافت عشق جفاپیشه قابل ستمی
همیشه بسمل این تیغ امتحانی بود
هنوزان پری ازسنگ فرق شیشه نداشت
که دل شررکده ی چشمک نهانی بود
به کام دل نگشودیم بال پروازی
چو رنگ، هستی ما گرد پرفشانی بود
پس از غبار شدن گشت اینقدر معلوم
که بار ما همه بر دوش ناتوانی بود
به خاک راه تو یکسان شدیم و منفعلیم
که سجده نیز درین راه سرگردانی بود
طراوت گل اظهار شبنمی می خواست
ز خجلت اب نگشتن چه زندگانی بود
علم به هرزه درایی شدیم ازین غافل
که صد کتاب سخن محو بیزبانی بود
تلاش موج درتن بحر هیچ پیش نرفت
گهر دمیدن ما پاس بیکرانی بود
جهان گذرگه ایینه است و ما نفسیم
تو هم چو ما نفسی باش اگر توانی بود
فریب معرفتی خورده بود بیدل ما
چو وارسید یقینها همه گمانی بود
چون اب روان پر مگذر بی خبر از خود
کز هرچه گذشتی، نگذشتی مگر از خود
در بارگه عشق نه ردی نه قبولی ست
ای تحفه کش هیچ تو خود را ببر از خود
گرد نفسی بیش ندارد سحر اینجا
کم نیست دهی عرض اثر این قدر از خود
در پله موهومی ما کوه گران است
سنگی که ندارد به ترازو شرر از خود
چشمی بگشا منشا پرواز همین است
چون بیضه شکستی دمدت بال و پر از خود
هیهات به صد دشت و در از وهم دویدیم
اما نرسیدیم به گرد اثر از خود
گرتا به ابد در غم اسباب بمیرد
عالم همه راضی ست به این دردسر از خود
افتاد به گردن، غم پیری، چه توان کرد
زبن حلقه هم افسوس نرفتم بدر ازخود
سیر سر زانو هم از افسون جنون بود
افکند خیالم به جهان دگر از خود
سهل است گذشتن ز هوسهای دو عالم
گر مرد رهی یک دو قدم درگذر از خود
یاران عدم تاز، غبار تپشی چند
پیش ازتو فشاندند درین دشت و دراز خود
واکش به تسلیکده کنج تغافل
بشنو من و مای همه چون گوش کر از خود
ای موج گر احسان طلب در نظر تست
در وصل گهر هم نگشایی کمر از خود
ایینه شدن چیست درین محفل عبرت
هنگامه تراشیدن عیب و هنر از خود
در خلق گر انصاف شود اینه دارت
بیدل چو خودت کس ننماید بتر از خود
جایی که سعی حرص جنون افرین دود
در سنگ نقب ریشه چو نقش نگین دود
تردامنی ست پایه معراج انفعال
این موج چون بلند شود برجبین دود
بر جاده ادب روشان پا شمرده نه
لغزش بهانه جوست مباد از کمین دود
خسٌت به منع جود خبیسان مقدم است
هرچند دست پیش کنند استین دود
ای مایل تتبع دونان چه ذلت است
دم نیست فطرتت که قفای سرین دود
گرد سواد وادی حسرت نشاندنی ست
اشکی خوش است با نگه واپسین دود
تحصیل دستگاه تنعم دنائت است
چندان که ریشه موج زند در زمین دود
ازار دل مخواه کزین چینی لطیف
مو گر دمد ز هند شبیخون به چین دود
شوخی به چر ب و نرمی اخلاق عیب نیست
روغن به روی اب بهارافرین دود
راه طواف مرکز تحقیق بسته نیست
پرگار اگر شوی قدم اهنین دود
شرم است دستگاه فلکتازی نگاه
در دامن انکه پا شکند اینچنین دود
بیدل غنیمت است که عمر جنون عنان
پا در رکاب خانه بدوشان زین دود
تا مه نوبر فلک بال گشا می رود
در نظرم رخش عمر نعل نما می رود
خواه نفس فرض کن خواه غبار هوس
نی سحراست ونه شام سیل فنا می رود
قطع نفس تا بجاست خاک همین منزلیم
شمع رهش زیر پاست سعی کجا می رود
نشو و نماگفتگوست در چمن احتیاج
رو به فلک یکقلم دست دعا می رود
قافله عجز و باز حکم به هر سو بتاز
عالم واماندگی ست ابله ها می رود
سجده نمی خواهدت زحمت جهد قدم
چون سرت افتاد پیش نوبت پا می رود
زبن همه باغ و بهاردست بهم سوده گیر
فرصت رنگ حنا از کف ما می رود
در چمن اعتبارگر همه سیر دل است
چشم نخواهی گشود عرض حیا می رود
هرزه خرام است و هم بیهده تازست فکر
هیچ کس اگاه نیست امده یا می رود
موسم ییری رسید انهمه بر خود مبال
روزبه فصل شتا غنچه قبا می رود
هیأت شمعند خلق ساز اقامت کراست
پا اگر فشرد ه اند سر به هوا می رود
تا به کجا بایدم ماتم خود داشتن
با نفسم عمرهاست اب بقا می رود
مقصد و مختار شوق کعبه و بتخانه نیست
بی سبب و بی طلب دل همه جا می رود
اینک به خود چیده ایم فرصت ناز و نیاز
دلبر ما یک دوگام پا به حنا می رود
هرچه گذشت از نظر نیست برون از خیال
بیدل ازین دامگاه رفته کجا می رود
هر که امد در جان بیکس تر از ما می رود
کاروانها زین ره باریک تنها می رود
از شکست اعتبار اگاه باید زیستن
نیست بی گرد پری راهی که مینا می رود
سر خط مضمون زلفش کج رقم افتاده است
شانه گر صد خامه پردازد چلیپا می رود
گر سر رفتن بود سوی گریبان رو کنید
شمع زپن محفل برون بی زحمت پا می رود
بی وداع جاه نتوان از دنائت وارهید
سایه با اثار این دیوار یک جا می رود
طمطراق عالم عبرت تماشاکردنی ست
پیش پیشش بانگ خرگرم است مرزا می رود
زاهدان بر خود مچینید اینقدر سودای پوچ
ریش و فش اخر چو پشم از کون دنیا می رود
انتظار صبح محشر عالمی را خاک کرد
عمرها رفت و همین امروز و فردا می رود
کاش موهومی به فریاد غبار ما رسد
رنگها باید پری افشاند عنقا می رود
در کمین صنعت علم و فنون دیوانگی ست
بام و در، بی جستجو اخر به صحرا می رود
ششجهت وامانده یاس سراغ مدعاست
نام فرصت نیست کم گر بر زبانها می رود
حیف دانایی که گردد غافل از ازادگی
در تلاش گوهر، اب روی دریا می رود
دوستان گر مدعا عرض پیام ارزوست
قاصد دیگر چه لازم فرصت ما می رود
پی غلط کرده است بیدل امد و رفت نفس
خلق می اید به ایینی که گویا می رود
با این خرام ناز اگر ان مست می رود
رنگ حنا به حیرتش از دست می رود
کسب کمال اینه دار فروتنی ست
موج گهر ز شرم غنا پست می رود
خلق جنون تلاش همان بر امید پوچ
هرچند سعی پیش نرفته ست می رود
اسودگی چو ریگ روانم چه ممکن است
پای طلب گر ابله هم بست می رود
خواهی به سیر لاله و خواهی به گشت گل
با دامن تو هرکه نپیوست می رود
اشکم به رنگ سیل در این دشت عمرهاست
بیتاب ان غبار که ننشست می رود
بیکار نیست دور خرابات زندگی
هرکس ز خویش تا تا نفسی هست می رود
تا کی به گفتگو شمری فرصتی که نیست
ای بی نصیب ماهی ات از شست می رود
بیدل دگر تظلم حرمان کجا برم
من جراتی ندارم و او مست می رود
شبنم صبح از چمن ابله دل می رود
عیش عرق می کند خنده خجل می رود
مخمصه زندگی فرصت ماکرد تنگ
عیش والم هیچ نیست عمر مخل می رود
زبن همه نشو و نما منفعل است اصل ما
درخور شاخ بلند ربشه به گل می رود
تک به هوا می زند خلق زحرص بگیر
هرچه دمد زین بهار نشئه افت شمار
در رگ گل اب نیست خون بحل می رود
رنج و الم هم نداد داد ثباتی که نیست
زین مرض اباد یأس دق شد و سل می رود
فرصت کار نفس مغتنم غفلت است
امده در یاد نیست رفته ز دل می رود
بیدل ازین رنگ وبو غنچه دل جمع نیست
قافله اتفاق ربط گسل می رود
دل ز پی اش عمرهاست سجده کمین می رود
سایه به ره خفته است لیک چنین می رود
قافله بانگ جرس دارد و گرد فسوس
پیش تو ان رفته است بعد تو این می رود
با تک و تاز نفس عزم عنان تاب نیست
امدن اینجا کجاست عمر همین می رود
نقب به کهسار برد ناله شهرت کمین
نام شهان زین هوس زیر نگین می رود
خواجه جه دارد ز جاه جز دو سه دم کر و فر
پشه چو بالش نماند ناز طنین می رود
شیخ گر این سودن است دست تو بر حال ما
ابله سبحه ات ازکف دین می رود
تازه بکن چون سحر زخم دل ای بیخبر
گرد خرام نفس پر نمکین می رود
خاک عدم مرجع خجلت بی مایگی ست
کوشش اب تنک زیر زمین می رود
گر همه سر بر هواست نقش قدم مدعاست
قاصد ما همچو شمع اینه بین می رود
فرصت این دشت و در نیست اقامت اثر
حال مقیمان مپرس خانه چو زین می رود
بیدل اگر این بود ناز هوس چیدنت
دامت اخر چو صبح درپی چین می رود
بعد ازینت سبزه خط در سیاهی می رود
ای ز خود غافل زمان خوش نگاهی می رود
می شود سرسبزی این باغ پامال خزان
خوشدلی هایت به گرد رنگ کاهی می رود
با قد خم گشته فکر صید عشرت ابلهی ست
همچو موج از چنگ این قلاب ماهی می رود
چاره دشوار است در تسخیر وحشت پیشگان
نکهت گل هر طرف گردید راهی می رود
جان به پیش چشم بیباکت ندارد قیمتی
رایگان این گوهر از دست سپاهی می رود
سرخوش پیمانه ناز محیط جلوه ایم
موج ما از خود به دوش کج کلاهی می رود
نیست صابون کدورتهای دل غیر ازگداز
چون شود خاکستر از اتش سیاهی می رود
صیقل زنگار کلفتها همین اه است و بس
ظلمت شب با نسیم صبحگاهی می رود
کیست گردد مانع رنگ از طواف برگ گل
خون من تا دامنت خواهی نخواهی می رود
از خط او دم مزن بیدل که این حرف غریب
بر زبان خامه ی صنع الاهی می رود
گر چنین اشکم ز شرم پرگناهی می رود
همچو ابر از نامه ام رنگ سیاهی می رود
بی جمالت جز هلاک خود ندارم در نظر
مرگ می بیند چو اب از چشم ماهی می رود
سعی قاتل را تلافی مشکل است از بسملم
تا به عذر ایم زمان عذرخواهی می رود
لنگر جمعیت دل در شکست ارزوست
موج چون ساکن شد ازکشتی تباهی می رود
از هوسهای سری بگذر که در انجام کار
شمع این محفل به داغ بی کلاهی می رود
گیر و دار اوج دولتها غباری بیش نیست
بر هوا چون گردباد اورنگ شاهی می رود
تیره بختی هم شبستان چراغان وفاست
داغ تا روشن شود زیر سیاهی می رود
کیست گردد منکر گل کردن اسرار عشق
رنگها اینجا به سامان گواهی می رود
ای نفس پیش از هوا گشتن خروشی ساز کن
فرصت عرض قیامت دستگاهی می رود
شمع تصویرم، مپرس از درد و داغ حسرتم
اشک من عمریست ناگردیده راهی می رود
بیدل انجام تماشا محو حیرت گشتن است
این همه سعی نگه تا بی نگاهی می رود
شوق موسی نگهم رام تسلی نشود
تا دو عالم چمن اندود تجلی نشود
همچو یاقوت نخواهی سر تسلیم افراخت
تا به طبع اتش و اب تو مساوی نشود
عیش هستی اگر اماده رسوایی نیست
قلقل شیشه ات ان به که منادی نشود
رم نما جلوه نگاهی به کمندم دارد
صید من رام فسونهای تسلی بشود
نفی خود کرده ام ان جوهر اثبات کجاست
تا کی این لفظ رود از خود و معنی نشود
ضعف سرمایه ام از لاف غرور ازادم
من و اهی که رگ گردن دعوی نشود
چون شرر دیده وران می گذرند از سر خویش
این عصا راهبر مقصد اعمی نشود
عشق اگر عام کند رسم خودارایی را
محملی نیست در ین دشت که لیلی نشود
خامشی پرده برانداز هزار اسرار است
نفس سوخته یارب دم عیسی نشود
سربلند تب خورشید محبت بیدل
زیردست هوس سایه طوبی نشود
چو دولت درش بر خسان واشود
پر ارد برون مور و عنقا شود
بپرهیز از اقبال دون فطرتان
تنک روست سنگی که مینا شود
سبک مغز شایان اسرار نیست
خس از دوری شعله رسوا شود
چو گردد اقبال علم و عمل
ورق چیست، خط هم چلیپا شود
بر ارباب همت دنائت مبند
فلک خاک گردد که سرپا شود
معمای افاق نتوان شکافت
مگر اسم عنقا مسما شود
ز اسباب نتوان به دل زد گره
بروبید تا خانه صحرا شود
نگین می تراشد معمای سنگ
که شاید به نام کسی واشود
به صد خامشی بازدارد سخن
اگریک دمش در دلی جا شود
بناگوش دلدارم امد به یاد
کنم ناله تا صبح گویا شود
زکیفیت نسبت ان دهن
عدم تا بگویم من وما شود
در ین دشت و در گردی از غیر نیست
ترا گر نجویم که پیدا شود
به هرجا تو باشی زبانها یکیست
نه امروز دی شد نه فردا شود
جهان چشم نگشاید از خواب ناز
اگر بیدل افسانه انشا شود
اه نومیدم کجا تأثیر من پیدا شود
خاک گردم تا نشان تیر من پیدا شود
صدگلو بندد جنون چون حلقه در پهلوی هم
تا صدای بسمل از زنجیر من پیدا شود
رنگها گم کرده ام در خامه نقاش عجز
خارپایی گر کشی تصویر من پیدا شود
چون حیا شوخی ندارد جوهر ایجاد من
بر عرق زن تا گل تعمیر من پیدا شود
نیست جز قطع تعلق حسرت عریانی ام
جوهری می خواهم از شمشیر من پیدا شود
در کتاب اعتبارم یکقلم حرف مگوست
گر نفس دزدد کسی تقریر من پیدا شود
می گذارد بر دماغ یک جهان معنی قدم
لغزشی کز خامه تحریر من پیدا شود
صفحه کاغذ ندارد تاب جولان شرار
اه از ان دشتی کزو نخجیر من پیدا شود
بوته دیگر نمی خواهدگداز وهم و ظن
می به ساغر ریز تا اکسیر من پیدا شود
در خیال او بهار افسانه ای سر کرده ام
با ش تا خواب گل از تعبیر من پیدا شود
عمرها شد بیدل احرام صبوحی بسته ام
کو خط پیمانه تا شبگیر من پیدا شود
گر چنین بخت نگون عبرت کمین پیدا شود
هر قدر سر بر فلک سایم زمین پیدا شود
هیچکس محرم نوای سرنوشت شمع نیست
جای خط یارب زبانم از جبین پیدا شود
در گلستانی که خواند اشک من سطر نمی
سایه گل تا ابد ابرافرین پیدا شود
دامن وحشت ز سیر این چمن نتوان شکست
دیده مژگان برهم افشارد که چین پیدا شود
ان سوی خویشت چه عقبا و چه دنیا هیچ نیست
بگذر از خود تا نگاهی پیش بین پیدا شود
بازگرداند عنان جهد عیش رفته را
موم اگر از اب گشتن انگبین پیدا شود
بسکه بی رویت در این کهسار جانهاکنده ام
هرکجا نامم بری نقش نگین پیدا شود
ناله تا دستی کند در یاد دامانت بلند
چون نیستانم ز هر عضو استین پیدا شود
عالم اب است دشت و در ز شرم سجده ام
بی عرق گردد جبینم تا زمین پیدا شود
در تماشاگاه امکان انچه ما گم کرده ایم
بیدل اخر از نگاه واپسین پیدا شود
حسن بی شرم ازهجوم بوالهوس محشر شود
ایمن ازگلچین نباشد باغ چون بی در شود
ساده لوحیهای دل عمری ست سرمشق غناست
ارزویارب مباد این صفحه را مسطر شود
خاک ارباب نظر سامان نور اگهی است
سرمه بایدکرد اگر ایینه خاکستر شود
شوخی حرف از زبان شرمسار ما مخواه
طایر از پرواز می ماند چو بالش تر شود
صفحه دل را به داغی می توان ایینه کرد
لفظ ازیک نقطه صاحب معنی دیگرشود
اسمان مشکل به اسانی دهد پرداز دل
بحر توفان ها کند تا قطره ا ی گوهر شود
ناتوانی سر متاب از جاده تسلیم عشق
خاک چون درسایه ی خورشید خوابد زر شود
سایه وار از بیکسیها حیله جوی غیرتم
بر سرم گر خاک هم دستی کشد افسر شود
حسرت مخموری ان چشم میگون برده ام
سرنوشت خاک من یارب خط ساغرشود
ای جنون تعمیر ازتشویش اسودن برا
جان سختت چند خشت این کهن منظر شود
ارمیدن کو؟ گرفتم ساعتی چون گردباد
در سر خاکت هوایی پیچد و افسر شود
بیدل از سرگشتگانی منزلت اوارگی ست
اضطرابت چند چون ریگ روان رهبر شود
در بیابانی که سعی بیخودی رهبر شود
راه صد مطلب به یک لغزیدن پا، سر شود
جزوها در عقده ی خودداری کل غافلند
نقطه از ضبط عنان گر بگذرد دفتر شود
خشکی از طبع جهان الودگی هم محوکرد
لاف چشم تر توان زد دامنی گر تر شود
گر همه گوهر بود نومیدیست افسردگی
از گرانباری مبادا کشتی ام لنگر شود
فال اسودن ندارد خودگدازیهای من
جمله پرواز است ان اتش که خاکستر شود
عقده کارت دلیل اعتبار دیگر است
شاخ گل چون غنچه ارد رشته گوهر شود
بر شکست هر زیان تعمیر سودی بسته اند
فربهی وقف غناگر ارزو لاغر شود
چاره نتواند نهفتن راز ما خونین دلان
زخم گل از بخیه شبنم نمایان تر شود
خاک حسرت برده ای دارم که مانند جرس
ناله پیماید به جای باده، گر ساغر شود
صاحب ایینه نتوان گشت بی قطع نفس 
بگذرد از زندگی تا.خضر، اسکندر شود
وضع همواری ز ابنای زمان مطلوب ماست
ادمیت گر نباشد هر که خواهد خر شود
بیدل اسان نیست کسب اعتبارات جهان
سخت افسردن به خود بنددکه خاکی زر شود
دل جهان دیگر از مرات یکدیگر شود
نسخه بردارند چندان کاین ورق دفتر شود
ناز دارد رشته اشفتگیهای نیاز
زلف معشوق است کار من اگر ابتر شود
محوگردیدن سراپای مرا ایینه کرد
چون نگه درحیرت افتد عالم دیگر شود
تا دهد هر ذره من عرض حسرت نامه ای
این کف خاکی که دارم کاش مشتی پر شود
ای فلک از مشت خاک من برانگیزان غبار
شاید این ننگ هیولا قابل پیکر شود
با نسب محتاج نبود صاحب کسب و کمال
بی نیاز از بحر گردد قطره چون گوهر شود
سبحه داران پر جنون پیمای بی کیفیتند
جاده این کاروان یارب خط ساغر شود
همچو عکس زنگی از ایینه می گردد عیان
بر رخ ویرانه ام مهتاب اگر چادر شود
نیست غیر از وعظ خاموشی ز فریادم بلند
همچو نی گر بند بندم پایه منبر شود
بی خموشی نیست ممکن پاس تمکین داشتن
موج درگوهرخزد هرجا نفس لنگرشود
بیدل ادم باش فکر راکب و مرکوب چیست
از هوس تا کی کسی پالان گاو و خر شود
طبع قناعت اختیار مصدر زیب و فر شود
اب گهر دمد ز صبر خاک فسرده زر شود
همت پیری ام رساست ضعف حصول مدعاست
هرچه به فکر ان میان حلقه شود کمر شود
پایه اعتبارها فتنه کمین افت است
از همه جا به کوهسار زلزله بیشتر شود
جاده به باد داده را خوش نفسان دعا کنید
خواجه خدا کند که باز یک دو طویله خر شود
نیست جنون انقلاب باعث انفعال مرد
ننگ برهنگی کراست ابره گر استر شود
یک دو نفس حباب وار ضبط نفس طرب شمار
رنگ وقار پاس دار بیضه مباد پر شود
خط جبین به فرق ماست، چاره ی همتی کراست
با دم تیغ سرنوشت سجده مگر سپر شود
بخت سیه چو دود شمع چتر زده است بر سرم
اشک نشوید این گلیم تا شب من سحر شود
گرد خرامت از چمن برد طراوت بهار
گل زحیا عرق کند تا پر رنگ تر شود
دوش نسیم وعده ای دل به تپیدنم گداخت
حرف لبی شنیده ام گوش زمانه کر شود
پهلوی ناز حیرتی خورده ام از نگاه او
اشک نغلتدم به چشم گر همه تن گهر شود
با همه عجز در طلب ریگ روان فسرده نیست
بیدل اگر ز پا فتد ابله راهبر شود
گر خیال گردش چشم توام رهبر شود
چون قدح هر نقش پایم عالم دیگر شود
سیل بیتاب مرا یارب نپیوندی به بحر
ترسم این جزو تپیدن مایه گوهر شود
عزت ترک تجمل ازکرم افزونترست
سر به گردون می فرازد نخل چون بی بر شود
گوهر ما را همان شرم است زندان ابد
از گشایش دست می شوید گره چون تر شود
تن پرستان هم مقیم اشیان معنی اند
مرغ اگر در تنگنای بیضه صاحب پر شود
تیغ موجی برسرت ننوشت تعمیر محیط
ای حباب بی سر و پا خانه ات ابتر شود
نیست اسان می کشیهای بهشت عافیت
فرصتی باید که دل خون گردد و کوثر شود
عافیتها درکمین حسرت واماندگیست
صبر کن ای شعله تا سعی تو خاکستر شود
از ره تقوا نگشتی محرم سر منزلی
بعد از این بر گمرهی زن کاش راهی سر شود
نیست جز اشک ندامت در محیط روزگار
انقدر ابی که چشم ارزویی تر شود
شوخی یأسم همان ناموس اظهار است و بس
اه می بالد اگر مطلب نفس پرور شود
حسن سرشار طلب بیدل تماشاکردنی ست
گر سواد موج می خط لب ساغر شود
گرنه مشت خاکم از اشک ندامت تر شود
ششجهت اجزای بی شیرازگی دفتر شود
گر مثالی پرده بردارد ز بخت تیره ام
صفحه ایینه ماتمخانه جوهر شود
چند بفریبد به حیرت شوخ بیباک مرا
نسخه ایینه یارب چون دلم ابتر شود
چرب و نرمی ابیار دستگاه فطرت است
شعله چون با موم الفت یافت روشنتر شود
یک عرق نم کن غبار هرزه گرد خویش را
بعد از این ان به که پروازت قفس پرور شود
خواب راحت شعله را در پرده خاکستر است
گر غبار جست وجوها بشکنی بستر شود
ما سبکروحان ز نیرنگ تعلق فارغیم
عکس ما را حیرت ایینه بال و پر شود
در گلستانی که رنگ نقش پایت ریختند
بال طاووس از خجالت حلقه ساز در شود
عالمی از خود تهی کردیم و کاهش ها به جاست
پهلوی ما ناتوانان تا کجا لاغر شود
یک دو ساعت بیش نتوان داد عرض اعتبار
قطره ما ژاله می بندد اگر گوهر شود
مقصدم چون شمع از این محفل سجود نیستی ست
سر به زیر پا نهم، کاین یک قدم ره، سر شود
عالمی بیدل بیابان مرگ ذوق اگهی ست
معرفت غول ره است اما که را باور شود
خواهش از ضبط نفس گر قدمی پیش شود
ساغر همت جم کاسه درویش شود
هرکه قدر پس زانو نشناسد چون اشک
پایمال قدم هرزه دو خویش شود
می کشد خون امید از دل حسرت کش ما
سینه هر که ز تیغ ستمی ریش شود
لذت وصل تو از کام تمنا نرود
هر سر مو به تنم گر به مثل نیش شود
نیست دور از اثر غیرت ابروی کجت
جوهراینه درتیغ ستمکیش شود
چشم ما حلقه به گوش است به نقش قدمی
که به راه تو ز ما یک دو قدم پیش شود
فرصت ناز غنیمت شمر ای شوخ، مباد
حسن تابد سرالفت ز خط و ریش شود
اب یاقوت زاتش نتوان فرق نمود
اختلاط ار همه بیگانه بود خویش شود
راحت اندیش مباشید که در وادی عشق
وحشت ارام شود اهو اگر میش شود
گفتگو کم کن اگر عافیتت منظور است
بحر هم می رود از خود چو هوا بیش شود
نکشی پای ز دامان تغافل که شرار
رفته باشد ز نظر تا قدم اندیش شود
رشته سازکرم نغمه ندارد بیدل
گرنه مضراب قبولش لب درویش شود
بر استان تو تا جبهه نقش پا نشود
حق نیاز به این سجده ها ادا نشود
ز تیر ه بختی خود میل در نظر دارد
به خاک پای تو هر دیده ای که وانشود
چه ممکن است که در بوته گداز وفا
د ل اب گردد و جام جهان نما نشود
برون سایه گل خوابگاه شبنم نیست
سرم به پای بتان خاک شد چرا نشود
توان شد اینه بحر عافیت چو حباب
اگر غبار نفس سد راه ما نشود
مرا ز مرگ به خاطر غمی که هست این است
که خاک گردم و دل محرم فنا نشود
ز یار دوری و اسایش ای فلک مپسند
که شبنم از برگل خیزد و هوا نشود
دل از غبار تعلق نمی توان برداشت
نسیم وادی عبرت اگر عصا نشود
به داغ می کند اخر جنون خرامیها
چو شمع به که کسی سربرهنه پا نشود
ز چشم حرص یقین دارم اینقدر بیدل
که خاک گور هم این زخم را دوا نشود
دلیل شکوه من سعی نارسا نشود
ز پافتادگی ام ناله را عصا نشود
ز اشک راز محبت به دیده توفان کرد
دل گداخته ایینه تا کجا نشود
علا ج خسته دلیها مجوز ز طبع درشت
که نرم تا نشود سنگ مومیا نشود
بیان اگر همه مضروف خامشی باشد
چه ممکن است که پامال مدعا نشود
ز چرب و خشک به هر استخوان سر اغی هست
هما وگر نه چرا مایل گدا نشود
به پیری انکه دل از شوخی هوس برداشت
به راستی که خجالت کش عصا نشود
جنون چشم ترا دستگاه شوری نیست
که سرمه در نظرش بالد و صدا نشود
ازبن ستمکده سامان رنگ پیدایی
خجالتی ست که یا رب نصیب ما نشود
به سعی بی اثری نچنان پرافشان باش
که شبنمت گره خاطر هوا نشود
دل شکفته ندارد سراغ جمعیت
بر این گره قدری جهد کن که وانشود
به دود وهم گر از چرخ بگذرم بیدل
دماغ نیستی شعله ام رسا نشود
غرور ناز تو تهمت کش ادا نشود
به هیچ رنگ، می جامت اشنا نشود
طرف اگر همه شوق است ننگ یکتایی ست
شکستم اینه تا جلوه بی صفا نشود
به گلشنی که شهیدان شوق بیدادند
جفاست بر گل زخمی که خون بها نشود
به راستی قدمی گر زنی چو تیر نگاه
به هر نشان که توجه کنی خطا نشود
ز فیض رتبه عجز طلب چه امکان است
که نقش پا به ره او جبین نما نشود
خموشی ام به کمالی ست کز هجوم شکست
صدا چو رنگ ز مینای من جدا نشود
امید صندل دردسر هوسها نیست
مباد دست تو با سودن اشنا نشود
اگر به ساز نفس تا ابد زنی ناخن
جز ان گره که در این رشته نیست وانشود
به هستی ان همه رنگ اثر نباخته ایم
که هر که خاک شود گلفروش ما نشود
بنای وحشت ما کیست تا کند تعمیر
به ان غبار که پامال نقش پا نشود
امید عافیتی هست در نظر بیدل
شکست رنگ مبادا گره گشا نشود
فسون عیش، کدورت زدای ما نشود
نفس به خانه ایینه ها، هوا نشود
قسم به دام محبت که از خم زلفت
دل شکسته ما چون شکن جدا نشود
خروش هر دو جهان گرد سرمه بیخته ای ست
تغافل تو مگر همت ازما نشود
گشاد دل نتوان خواستن ز قطع امید
به ناخنی که بریدند عقده وا نشود
چنان به فقر ز دام تعلق ازادیم
که عرض جوهر ما نقش بوربا نشود
چه ممکن است رود داغ بندگی ز جبین
زمین فلک شود وادمی خدا نشود
تقدس تو همان بی غبار پیدایی ست
گل بهار تو را رنگ رونما نشود
به ذوق گوشه چشمی ست سرمه سایی شوق
غبار ما چه خیال است توتیا نشود
چو سبحه انقدرم کوته است تار امید
که صد گره اگرش واکنی رسا نشود
به غیر سرکشی از ابلهان مجو بیدل
که نخل این چمن از بی بری دوتا نشود
می و نغمه مسلم حوصله ای که قدح کش گردش سر نشود
بحل است سبکسری انقدرت که دماغ جنون زده تر نشود
اگر اهل قبول اثر نشوی به توقع سود و زیان ندوی
دل مرده به فیض نفس نرسد گل شمع دچار سحر نشود
زتعین خواجه و خودسری اش نکشی به طویله گه خری اش
چه شود تک و تاز گداگریش که محبت حاصل زر نشود
ز ترانه اطلس و صوف هوس نشوی به در افکن راز نفس
تن برهنه پوشش حال تو بس که لباس غنا جل خر نشود
تب و تاب تلاش جنون صفتت زده راه تأمل عافیتت
همه گر به سراغ بهشت رسد سر مرغ هوس ته پر نشود
ز جنون مشاغل حرص و هوا به تپش مفکن سروکار نفس
خم گوشه زانوش اینه کن که ستم کش شغل دگر نشود
بد و نیک تعین خیره سری زده جام کشاکش دربه دری
تو چو سایه گزین در بیخبری که به زلزله زیر و زبر نشود
ز قیامت دنیی و غیرت دین به تپش شده خون دل یأس کمین
مددی ز فسون جهان یقین که گزیده مار دو سر نشود
ز سعادت صحبت اهل صفا دل و دیده رسان به حضور غنا
که تردد قطره بی سروپا به صدف نرسیده گهر نشود
به حدیث نهفته زبان مگشا گل عیب و هنر مفکن به ملا
در پرده شب نگشوده هلاکه به روی تو خنده سحر نشود
به تصور وعده وصل قدم چه هوس که نخفته به خاک عدم
به غبار هواطلبان وفا ستم است قیامت اگر نشود
دل خسته بیدل نوحه سرا، ز تبسم لعل تو مانده جدا
در ساز فغان نزند چه کند سر و برگ نی که شکر نشود
جهدکن که دل ز هوس پایمال شک نشود
این کتاب علم یقین نقطه ای ست حک نشود
رنگ مهرگیتی اگر دیدی از هوس بگذر
این جلب گلی که زند غیر اتشک نشود
اب و رنگ حسن جهان می دهد ز قبح نشان
کم دمید گل که به رخ شبنمش کلک نشود
از مزاج اهل دول رسم اتحاد مجو
در زمین تیره دلان سایه مشترک نشود
بلبل ار رسی به چمن طرح خامشی مفکن
ناله کن که برلب گل خنده بی نمک نشود
نیست شامی و سحری کز حجاب جلوه او
غنچه شبنمی نکند شمع شبپرک نشود
رنگ عشق و داغ طلب نور شمع و مایل شب
هرکجا زری ست چرا طالب محک نشود
مانع تنزه ما گشت شغل حرص و هوا
تا بود شراب وغذا ادمی ملک نشود
زحمت محال مبر جیب انفعال مدر
ما نمی رسیم به او تا زمین فلک نشود
گفتگوی.عین وسوا قطع کن زشبهه بزا
تا به لب گره نزنی اینکه دوست یک نشود
بیدل اقتضای جشد می کشد به حرص و حسد
خواب امنی داری اگر پیرهن خسک نشود
خودسر هوازده را شرم رهنمون نشود
تا به داغ پا ننهد شعله سرنگون نشود
از عدم نجسته برون هرزه می تپیم به خون
مغز هوش در سر کس، مایه جنون نشود
در مزاج اهل جهان صد تناسخ است نهان
طفل شیر اگر نخورد خون دوباره خون نشود
موج از شکست سری یافت اعتبار گهر
تا غرور کم نکنی ابروفزون نشود
صرفه بقا نبردکس به دستگاه هوس
خانه های سوخته را خار و خس ستون نشود
عشق بی نیاز ز نومیدی کسیش چه غم
یک دوتیشه جان کنیت درد بستون نشود
فرصت گذشته چسان تاختن دهد به عنان
اینقدر بفهم و بدان ان زمان کنون نشود
قدردانی همه کس تنن اداگواه تو بس
کز لب تو نام حیا بی عرق برون نشود
نفس خیره سر به خطا مایل است در همه جا
ایمنی ز لغزش اگر مرکبت حرون نشود
بیدل از درشتی خو مشکل است رستن تو
تابه اتشش نبری سنگ ابگون نشود
هوش تا عافیت ایینه مستی نشود
نیست ممکن که کندکاری و عاصی نشود
باخبر باش که نگذشته ای از عالم وهم
نقش فردای تو تا اینه دی نشود
خون عشاق، وطن در رگ بسمل دارد
نیست این اب از ان چشمه که جاری نشود
تا به کی شبهه پرس حق و باطل بودن
مرد این محکمه ان است که قاضی نشود
به هوس راحت جاوید زکف باخته ایم
شعله داغ است اگر مست ترقی نشود
بی تو بر لاله و گل چشم هوس نگشادم
که به رویم مژه برگردد و سیلی نشود
از بداموزی تنهایی دل می ترسم
که دهی منصب ایینه و راضی نشود
اه از ان داغ که خاکستر شوق الودم
در غم سرو تو واسوزد و قمری نشود
تا به سیلاب فنا وانگذاری بیدل
باخبر باش که رخت تو نمازی نشود
کجاست سایه که هستیش دستگاه شود
حساب ما چقدر بر نفس کلاه شود
مگر عدم برد از سایه تیرگی ورنه
چه ممکن است که بیگاه ما پگاه شود
شکست دل نشود بی گداز عشق درست
رود به اتش اگر شیشه دادخواه شود
به نور جلوه او ناز زندگی داریم
نفس کجاست اگر شمع بی نگاه شود
بر افتاب قیامت برات خواب برد
کسی که سایه دست تواش پناه شود
در این بساط ندانم چه بایدم کردن
چو ان فقیر که یکباره پادشاه شود
کسی ستم زده حکم سرنوشت مباد
چو صفحه پی سپر خامه شد سیاه شود
خراش جبهه تسلیم عذرخواه خطاست
به سر دوید چو پا منحرف ز راه شود
عروج عالم اقبال زندگی در دست
نفس به عالم دیگر رسد چو اه شود
خروش بی مزه صوفیان کبابم کرد
دعا کنید که میخانه خانقاه شود
مخواه روکش این دوستان خنده کمین
تبسمی که چو بالید قاه قاه شود
چو شمع سر به هوا گریه می کنم بیدل
که پیش پای ندیدن مباد چاه شود
اشک ز بیداد عشق پرده گشا می شود
فهم معماکنید ابله وا می شود
ذوق طلب عالمی ست وقف حضور دوام
پر به اجابت مکوش ختم دعا می شود
گاه وداع بقا تار نفس از امل
چون به گسستن رسید اه رسا می شود
جوهر اهل صفا سهل نباید شمرد
اینه گر قطره ایست بحر نما می شود
حرص به صد عزوجاه در همه صورت گداست
گر به قناعت رسی فقر غنا می شود
انطرف احتیاج انجمن کبریاست
چون ز طلب درگذشت بنده خدا می شود
چند خورد ارزو عشوه برخاستن
غیرت امداد غیر نیز عصا می شود
عذر ضعیفی دمی کاینه گیرد به دست
ابله در پسای سعی ناز حنا می شود
از کف بیمایگان کارگشایی مخواه
دست چو کوتاه شد ناخن پا می شود
غیر وداع طرب گرمی این بزم چیست
تا سحر از روی شمع رنگ جدا می شود
خاک به سر می کند زندگی از طبع دون
پستی این خانه ها تنگ هوا می شود
بگذر از ابرام طبع کز هوس هرزه دو
حرص خجل نیست لیک کار حیا می شود
بیدل ازین دشت و در گرد هوس رفته گیر
قافله هر سو رود بانگ درا می شود
حسرت مخمورم اخر مستی انشا می شود
تا قدح راهی است کز خمیازه ام وامی شود
جز حیا موجی ندارد چشمه ایینه ام
گرد من چندان که روبی اب پیدا می شود
بس که دارد بی نشانی پرده ناموس من
در نگین نامم چو بو در گل معما می شود
لب گشودن رشته اسرار یکتایی گسیخت
نسخه بی شیرازه چون شد معنی اجزا می شود
نسبت تشبیه غیر از خفت تنزیه نیست
شیشه می باید شکستن نشئه رسوا می شود
انفعال فطرت از کم ظرفی ما روشن است
قطره کز دریا جدا شد ننگ دریا می شود
کامرانی های دنیا کارگاه خودسری ست
با فضولی طبع چون خو کرد مرزا می شود
پاس دل دارید کز پیچ و خم این کوهسار
نشئه بی پرواست اما کار مینا می شود
پرده فانوس می باشد شریک نور شمع
جسم در خورد صفای دل مصفا می شود
نوبت موی سفید است از امل غافل مباش
صبح چون گل کرد حشر ارزوها می شود
نقش نیرنگ جهان را جز فنا نقاش نیست
این بناها چون حباب از سیل برپا می شود
حسن سعی، ایینه روشن می کند انجام را
ریشه تاک است کاخر موج صهبا می شود
زاهد از دل شوق تسبیح سلیمانی برار
ای ز معنی بی خبر دین تو دنیا می شود
تنگی افاق تا دل، دقت اوهام تست
از غبارت هرچه گردد پاک، صحرا می شود
خلق را رو بر قفا صبح قیامت دیدنی ست
دی نمایان ست زان روزی که فردا می شود
بس که مضمون های مکتوب محبت نازک است
خطش از برگشتن قاصد چلیپا می شود
زبن ندامتخانه بیرون رفتنت دشوار نیست
هرقدر دستی که می سایی به هم پا می شود
کرد بید ل گفتگو ما را ز تمکین منفعل
قلقل اخر سرنگونی های مینا می شود
بیقراری در دل اگاه طاقت می شود
جوهر سیماب در ایینه حیرت می شود
بر شکست موج تنگی می کند اغوش بحر
عجز اگر بر خویش بالد عرض شوکت می شود
گریه گر باشد غمی از زشتی اعمال نیست
روسیاهیها به اشکی ابر رحمت می شود
نفی قدر ما همان اثبات اب روی ماست
خاک را بر باد دادن اوج لذت می شود
ای توانگر غره ارایش دنیا مباش
انچه اینجا عزت است انجا مذلت می شود
قابل شایستگی چیزی به از تسلیم نیست
سجده گر خود سهو هم باشد عبادت می شود
از مقیمان طربگاه دلیم اما چه سود
اب در ایینه ها اخر کدورت می شود
شعله گر دارد سراغ عافیت خاکسترست
سعی ما از خاک گشتن خواب راحت می شود
مجمع امکان که شور انجمنها ساز اوست
چشم اگر از خود توانی بست خلوت می شود
رنگ این باغم ز ساز عبرت اهنگم مپرس
هرکه از خود می رود بر من قیامت می شود
ناله ای کافی ست گر مقصود باشد سوختن
یک شرر سامان صدگلخن بضاعت می شود
غافل از نیرنگ وضع احتیاج ما مباش
بی نیازبهاست کاینجاگرد حسرت می شود
غفلت ما شاهد کوتاه بینیهای ماست
گر رسا باشد نگه صیاد عبرت می شود
بسکه مد فرصت از پرواز عشرت برده اند
بال تا بر هم زنی دست ندامت می شود
بیدل این گلشن به غارت داده جولان کیست
کز غبار رنگ وبو هر سو قیامت می شود
دل جهان دیگر از رفع کدورت می شود
خانه از رُفتن زیارتگاه وسعت می شود
پاس خواب غفلت از منعم حضور فقر برد
بر بنای سایه بی دیواری افت می شود
شمع را انجام کار از تیر ه ورزی چاره نیست
عزت این انجمن اخر مذلت می شود
ضبط موج است انچه اب گوهرش نامیده اند
حرص اگر اندک عنان گیرد قناعت می شود
زینهار ایمن مباش از شامت وضع غرور
سرکشی چون زد به گردن طوق لعنت می شود
ازجنون ما و من بر زندگی دقت مچین
چون نفس تنگی کند صبح قیامت می شود
محرم معنی نه ای، فرصت شمار وهم باش
شیشه از می تهی پامال ساعت می شود
پیشتر از صبح، یاران در چمن حاضر شوید
ورنه گل تا لب گشاید خنده قسمت می شود
از تنکرویان تبرا کن که با ان لنگری
چون در اب افتد وقار سنگ خفت می شود
حاضران انجا که بر خلق تو دارند اعتماد
گربگویی حیف عمررفته غیبت می شود
خاک گردم تا برایم ز انفعال ما و من
ورنه هرچند اب می گردم خجالت می شود
مفت این عصر است بیدل گر میان دوستان
گاه گاهی دید و وادیدی به دعوت می شود
شوخی، بهار طبع چمن زاد می شود
چندان که سرو قد کشد ازاد می شود
وضع جهان صفیر گرفتاری هم است
مرغ به دام ساخته صیاد می شود
گردی ست جسته ما و من از پرده عدم
اخر خموشی این همه فریاد می شود
تا چند دل ز هم نگدازد فسون عشق
سندان هم اب از دم حداد می شود
فیض صفا ز صحبت پاکان طلب کنید
اهن ز سیم بیضه فولاد می شود
شب شد بنای شمع مهیای اتشست
پروانه کو که خانه اش اباد می شود
تا عبرتی به فهم رسانی به عجز کوش
رنگ شکسته سیلی استاد می شود
نقاش یک جهان هوسم کرد لاغری
موی ضعیف خامه بهزاد می شود
جام تغافلش چقدر دور ناز داشت
داد از فرامشی که مرا یاد می شود
زین اتشی که عشق به جانم فکنده است
گر اب بگذرد ز سرم باد می شود
وحدت ز خودفروشی تعداد کثرت است
یک بر یکی دگر زده هفتاد می شود
بیدل معانی تو چه اقبال داشته ست
چشم حسود بیت ترا صاد می شود
تا مقابل بر رخ ان شعله پیکر می شود
جوهر ایینه ها بال سمندر می شود
گر چنین دارد اثر نیرنگ سودای خطش
صفحه خورشید هم محتاج مسطر می شود
حسن و عشق انجا که با هم جوش الفت می زند
نور شمع ایینه و پروانه جوهر می شود
در محبت نیز رنگ زرد دارد اعتبار
هرکسی را شمع عزت روشن از زر می شود
مژده ای کوشش که از توفان عالمگیر شوق
خاک ساحل مرده ما هم شناور می شود
در هوایت نامه اهی گر انشا می کنم
رنگم از بی طاقتی بال کبوتر می شود
می فزاید رونق قدر من از طعن خسان
تیغ تمکین مرا زنگار جوهر می شود
بی نصیبان را هدایت مایه گمراهی ست
سایه رنگش در فروغ مه سیه تر می شود
سعی پیری کم بسازد دستگاه مستی ام
از خمیدن پیکر من خط ساغر می شود
در بساط پاکبازان خجلت الودگی ست
گر به اب دیده طرف دامنی تر می شود
نسخه ما را ورق گرداندنی در کار نیست
دفتر گل رنگ اگر گرداند ابتر می شود
بی ندامت نیست بیدل وحشت اهل حیا
اشک را از ترک تمکین خاک بر سر می شود
دل چو ازاد از تعلق شد منور می شود
قطره ای کز موج دامن چید گوهر می شود
گرد هستی عقده پرواز عالی فطرتی ست
از حجاب دود خویش این شعله اخگر می شود
ای که از لطف حقیقت اگهی خاموش باش
یک سخن هم کز دو لب خیزد مکرر می شود
در خموشی بس حلاوتهاست از نی کن قیاس
چون نوا در دل گره گردید شکر می شود
هیچکس را در محبت شرم همچشمی مباد
در هوایت هر که گرید دیده ام تر می شود
عیب جو گر لاف بینش می زند ایینه وار
تیرباران زبان طعن جوهر می شود
گاو و خر از اگهی انسان نخواهدگشت لیک
ادمی گر اندکی غافل شود خر می شود
شوق می باید ز پا افتادگیها هم عصاست
خضر راهی گر نباشد جاده رهبر می شود
باد کبر از سر برون کن ور نه مانند حباب
عاقبت این باده سنگ کاسه سر می شود
تا گهر دارد صدف از شور دریا غافل است
اب در گوش کسی چون جا کند کر می شود
سجده سنگین دلان ایینه ٔ نامحرمی است
میل اهن گر دوتا شد حلقه ٔ در می شود
عجز نومید از طواف کعبه ٔ مقصود نیست
لغزش پای ضعیفان دست دیگر می شود
در عدم هم دور حسرت های ما موقوف نیست
خاک مستان رنگ تا گرداند ساغر می شود
غیر عزلت نیست بیدل باعث افواه خلق
مرغ شهرت را خم این دام شهپر می شود
کی به اسانی دم ابم میسر می شود
دل به صد خون می گدازم تا لبی تر می شود
گر به این کلفت فغانم ربشه برگردون زند
سدره تا طوبی ز بار دل صنوبر می شود
سنگ را هم می توان برداشت بر دوش شرار
گر گرانیهای دل از ناله کمتر می شود
بی کمالی نیست معنی بر زبان خامشان
موج چون در جوی تیغ اسود جوهر می شود
خاک راه فقر بودن ابروی ما بس است
گر مس مردم ز فیض کیمیا زر می شود
نیست بی القای معنی حیرت سرشار ما
طوطی از ایینه روشن سخنور می شود
حسرت دل را حساب از دیده باید خواستن
هرچه دارد شیشه ما وقف ساغر می شود
در دبستان جنون از بس پریشان دفتریم
صفحه ما را چو دریا موج مسطر می شود
شبنم اشکم عرق گل کرده ام یا ابله
کز سراپایم گداز دل مصور می شود
بسکه شرم خودنمایی اب می سازد مرا
اینه در عرض تمثالم شناور می شود
سکته بر طبع روان ظلم است جایز داشتن
بحر می لرزد بر ان موجی که گوهر می شود
بیدل از بی دستگاهی سر به گردون سوده ایم
بال ما را ریختن پرواز دیگر می شود
هرکجا عبرت به درس وعظ رهبر می شود
صورت پست و بلند دهر منبر می شود
چشم حرص افزود مقدار جهان مختصر
همچو اعداد اقل کز صفر اکثر می شود
غیر اغوش فنا سرمنزل ارام نیست
کشتی ما را همان گرداب، لنگر می شود
در محبت بیش از این ناکام نتوان زیستن
ازگداز ارزوها زندگی تر می شود
از سلامت اینقدر اواره گرد خفتیم
گرد ماگر بشکند سد سکندر می شود
اه عالم سوز دارد رشته پرواز ما
شعله اتش پر و بال سمندر می شود
اخرکار من و مای جهان بیرنگی ست
می گدازد این عرض چندان که جوهر می شود
راحت جاویدم از پهلوی عجز اماده است
سایه در هر جا برای خویش بستر می شود
ناتوان رنگم، سراغ شعله ام از دود پرس
نیست جز اه حزین، چو ناله لاغر می شود
قامت خم خجلت عمر تلف گردیده است
هرقدر مینا تهی شد سرنگونتر می شود
بسکه بیدل زین چمن پا در رکاب وحشتم
بر سپند شبنم من غنچه مجمر می شود
زندگی در ملک عبرت مرگ مفلس می شود
خون نمی باشد در ان عضوی که بی حس می شود
طبع ناقص را مبر در امتحانگاه کمال
کم عیاری چون محک خواهد، طلا، مس می شود
بگذر از وهم فلک تازی که فکر ادمی
می کشد خط بر زمین هرگه مهندس می شود
کیست تا گیرد عنان هرزه تازان خیال
عالمی در عرصه شطرنج فارِس می شود
از دل روشن طلب شیرازه اجزای عشق
پرتو شمع اشیان رنگ مجلس می شود
سرنگونی می کشد اخر به باغ اعتبار
گردنی کز تاج زرین شاخ نرگس می شود
از نفس باید عیار ساز الفت ها گرفت
ای ز عبرت غافلان دل با که مونس می شود
هرچه گویی بیدل از نقص و کمال اگاه باش
معنی از وضع عبارت رطب و یابس می شود
ازکجا ایینه با مردم موافق می شود
شخص را تمثال خود دام علایق می شود
غیر نیرنگ تحیر در مقابل هیچ نیست
بی نقابیهای ما معشوق و عاشق می شود
عالم اسماست، از صوت و صدا غافل مباش
خلق ازامداد هم مرزوق و رازق می شود
در جهان بی نیازی فرق عین و غیر نیست
عمرها شد خالق عالم خلایق می شود
کم کمی ذرات چون جوشید با هم عالمی ست
وضع قنطاری که دیدی جمع دانق می شود
هوش می باید، زبان سرمه هم بی حرف نیست
با سخن فهمان خط مکتوب ناطق می شود
ارزو از طبع مستغنی به هرجا کرد گل
بی تکلف گر همه عذراست وامق می شود
میل دنیا انفعال غیرت مردی مخواه
زبن هوس گر صاحب تقواست فاسق می شود
اختلاط نفس ظالم خیر ما را کرده شر
اب با اتش چو جوشی خورد محرق می شود
هرچه باشی از مقیمان در اقرار باش
کاذب قایل به کذب خویش صادق می شود
عمر ارذل از گرانجانی وبال کس مباد
زندگی چون امتداد ارد تب دق می شود
عدل نپسندد خلاف وضع استعداد خلق
بپدل اینجا انچه بهر ماست لایق می شود
اخر از جمع هوسها عقده حاصل می شود
چون به هم جوشد غبار این و ان دل می شود
جرم خودداری ست از بزم تو دور افتادنم
قطره چون فال گهر زد باب ساحل می شود
دشت امکان یکقلم وحشت کمین بیخودی ست 
گر کسی از خود رود هر ذره محمل می شود
قوت پرواز در اسایش بال و پر است
هرقدر خاموش باشی ناله کامل می شود
کیست غیر از جلوه تا فهمد زبان حیرتم
مدعا محو است اگرایینه سایل می شود
دوری مقصد بقدر دستگاه جستجوست
پا گر از رفتار ماند جاده منزل می شود
در طلسم پیری ام از خواب غفلت چاره نیست
بیش دارد سایه دیواری که مایل می شود
از مدارا انکه بر رویت سپر دارد بلاست
در تنک رویی دم شمشیر قاتل می شود
خط کشیدن تاکی از نسیان به لوح اعتبار
فهم کن ای بیخبر نقشی که زایل می شود
چون نفس دریاب دل را ورنه این نخجیر یائس
می تپد بر خویشتن چندانکه بسمل می شود
شرم حسن از طینت عاشق تماشاکردنی ست
روی او تا بر عرق زد خاک من گل می شود
بیدل اسان نیست درگیرد چراغ همتم
کز دو عالم سوختن یک داغ حاصل می شود
جزو موزون اعتدال جوهر کل می شود
چون شود مینا صدای کوه قلقل می شود
جام الفت بسکه بر طاق نزاکت چیده اند
دور لطف از باد برگشتن تغافل می شود
درخور رفع تعلق عیش خرمن کن که شمع
خار پا چندان که می ارد برون گل می شود
عجز طاقت کرد ما را محرم امداد غیب
اختیار انجا که درماند توکل می شود
امشبم در دل خیالت مست جام شرم بود
کز نم پیشانی من شیشه پُر مُل می شود
جرأت رفتار شمعم گر به این واماندگی ست
رفته رفته نقش پا درگردنم غل می شود
هرچه شد منسوب مجنون بی خروش عشق نیست
اهن ازگل کردن زنجیر بلبل می شود
عافیت خواهی درین بزم از من و ما دم مزن
زبن هوای تند شمع عالمی گل می شود
هرزه تاز گفتگو تا چند خواهی زیستن
گر نفس دزدی دو عالم یک تامل می شود
زین ترقیهاکه دونان سر به گردون سوده اند
گاو و خر را ادمی گفتن تنزل می شود
از تبختر بر قفا مفکن وفاق حاضران
هر سخن کاینجا سر زلف است کاکل می شود
با قد خم گشته بیدل مگذر از طوف ادب
اه از ان جنگی که میدانش سر پل می شود
دل ز هر اندیشه با رجی مقابل می شود
درخور تمثال این اینه بسمل می شود
افت اشک است موقوف مژه برهم زدن
ربشه ما گر بجنبد برق حاصل می شود
لب فروبندیم تا رفع دوبی انشا کنیم
در میان ما و تو ما و تو حایل می شود
گاه رحلت نیست تحریک نفس بی وحشتی
جهد رهرو بیشتر در قرب منزل می شود
خامشی را دام راحت کن که اینجا بحر هم
هر قدر دزدد نفس در خویش ساحل می شود
گرد بیقدری عروج دستگاه حاجت است
اعتبار رفته اب روی سایل می شود
انقدر ابم ز ننگ منت ابنای دهر
کز ندامت خاک گر ریزم به سر گل می شود
دمگاه عشق خالی نیست از نخجیر حسن
حلقه اغوش مجنون عرض محمل می شود
مرگ صاحب دل جهانی را دلیل کلفت است
شمع چون خاموش گردد داغ محفل می شود
عالمی را کلفت اندود تحیر کرد ام
با هزار ایینه یک اهم مقابل می شود
مژده ای بیدل که امشب از تغافلهای ناز
ارزوها باز خون می گردد و دل می شود
عرض هستی زنگ بر ایینه دل می شود
تا نفس خط می کشد این صفحه باطل می شود
اب می گردد به چندین رنگ حسرتهای دل
تاکف خونی نثار تیغ قاتل می شود
در پناه دل توان رست از دو عالم پیچ و تاب
برگهر موجی که خود را بست ساحل می شود
بسکه ما حسرت نصیبان وارث بیتابی ایم
می رسد بر ما تپیدن هرکه بسمل می شود
زندگانی سخت دشوار است با اسباب هوش
بی شعوری گر نباشد کار مشکل می شود
اوج عزت درکمین انتظار عجز ماست
از شکستن دست در گردن حمایل می شود
بر مراد یک جهان دل تا به کی گردد فلک
گر دو عالم جمع سازد کار یک دل می شود
در ره عشقت که پایانی ندارد جاده اش
هرکه واماند برای خویش منزل می شود
گر بسوزد اه مجنون بر رخ لیلی نقاب
شرم می بالد به خود چندانکه محمل می شود
انفعال هستی افاق را ایینه ام
هرکه روتابد زخود با من مقابل می شود
کس اسیر انقلاب نارساییها مباد
دست قدرت چون تهی شد پای در گل می شود
این دبستان من و ما انتخابش خامی است
لب به دندان گر فشاری نقطه حاصل می شود
نشئه اسودگی در ساغر یأس است و بس
راحت جاوید دارد هرکه بیدل می شود
جوهر تمکین مرد از لاف برهم می شود
ما و من چون بیش می گردد حیاکم می شود
نیست اسان ربط قیل وقال ناموزون خلق
سکته می خواند نفس تا لب فراهم می شود
رفت ایامی که تقلید انفعال خلق بود
صورت سنگ این زمان عیسی و مریم می شود
ریشه ها دارد جنون تخم نیرنگ خیال
می کشد گندم سر از فردوس و ادم می شود
دستگاه عشرت و اندوه این محفل دل است
شمع هنگام خموشی نخل ماتم می شود
حرف بسیار است اما هیچکس اگاه نیست
چون دو دل با یکدگر جوشد دو عالم می شود
جهد می باید، فسردن یک قلم بی جوهریست
تیغ چون ابرو ز بیکاری تبردم می شود
ای فقیر از کفه تمکین منعم شرم دار
گر به تعظیم تو برخیزد ز جا کم می شود
کاروان سبحه ام اندوه واماندن کراست
هرکه پس ماند دم دیگر مقدم می شود
برنگرداند فنا اخلاق صافی طینتان
پنبه بعد از سوختنها نیز مرهم می شود
بار شرم جرأت دیدار سنگین بوده است
چشم برمی دارم و دوش مژه خم می شود
وصل خوبان مغتنم گیرید کز اجزای صبح
در بر گل گریه دارد هرچه شبنم می شود
بگذرید ازحق که بر خوان مکافات عمل
دعوی باطل قسم گر می خورد سم می شود
با خموشی ساز کن بیدل که در اهل زمان
گر همه مدح است تا بر لب رسد نم می شود
اتش شوق طلب انجا که روشن می شود
گر همه مژگان به هم اریم دامن می شود
داغ را ایینه تسلیم باید ساختن
ورنه ما را ناله هم رگهای گردن می شود
مدت موهوم عمراخرنفس طی می کند
رشته چون ره کوته از رفتار سوزن می شود
در سواد فقر دارد جوهر تحقیق نور
چون جهان تاریک گردد شمع روشن می شود
شیشه و سنگ اتش و ابند دور از کوهسار
عالمی با هم جدا از اصل دشمن می شود
از لب خندان به چشم جام می می گردد اب
عشرت سرشار هم سامان شیون می شود
پر میفشان بر دل ما دامن زلف رسا
زین اداها سبحه زنار برهمن می شود
ختم کار جستجو بر خاک عجز افتادنست
اشک چون ماند از دویدنها چکیدن می شود
گر تو هم از خود برون ایی جهان دیگری
دانه خود را می دهد بر باد و خرمن می شود
بیقراران جنون را منع وحشت مشکل است
ناله را زنجیر هم سامان رفتن می شود
نقش من گرد فنا، گل کردن من نیستی
چرخ هم خاک است اگر ایینه من می شود
بیدل امشب بسمل تیغ تمنای کی ام
بال من برگ گل از فیض تپیدن می شود
طبع خاموشان به نور شرم روشن می شود
درچراغ حسن گوهر اب روغن می شود
پای ازادان به زنجیر علایق بند نیست
نام را قش نگینها چین دامن می شود
گر چنین دارد نگاه بی تمیزان انفعال
رفته رفته حسن هم ایینه دشمن می شود
قهر یک رنگان دلیل انقلاب عالم است
از فساد خون خلل د ر کشور تن می شود
شرم این دریا زبان موج ما کوتاه کرد
بال پرواز از تری وقف تپیدن می شود
جامه فتحی چوگرد عجز نتوان یافتن
پیکر موج از شکست خویش جوشن می شود
با همه اسودگی دلها امل اواره اند
شوخی موج این گهرها را فلاخن می شود
در بساط جلوه ناموس تپشهای دلم
حیرت ایینه بار خاطر من می شود
گوهر ازگرد یتیمی در حصار ابروست
فقر در غربت چراغ زیر دامن می شود
گر چنین پیچد به گردون دود دلهای کباب
خانه خورشید هم محتاج روزن می شود
جلوه هستی ز بس کمفرصتی افسانه است
چشم تا بندند دیدنها شنیدن می شود
بیدل از تحصیل دنیا نیست حاصل جز غرور
دانه را نشو و نما رگهای گردن می شود
هر کجا شمع تماشای تو روشن می شود
از زمین تا اسمان ایینه خرمن می شود
ما ضعیفان لغزشی داریم اگررفتار نیست
سایه را از پا فتادن پای رفتن می شود
موج گوهر با همه شوخی ندارد اضطراب
سعی چون بی مقصد افتد ارمیدن می شود
بسکه غفلت درکمین انقلاب اگهی ست
تاکسی چشمی کند بیدار خفتن می شود
گر چنین افسردن دل عقده ها ارد به بار
دانه ما ریشه گل ناکرده خرمن می شود
فتنه ای دارد جهان ما و من کز افتش
زندگانی عاقبت مشتاق مردن می شود
طبع ظالم از ریاضت عیب پوش عالم است
اهن قاتل چو لاغرگشت سوزن می شود
از فروغ جوهر بی اعتباریها مپرس
شمع ما در خانه خورشید روشن می شود
افت برق فنا را چاره نتوان یافتن
این گلستان هرچه دارد وقف گلخن می شود
صنعت خونریزی تیغش تماشاکردنی ست
بسمل ما می فشاند بال وگلشن می شود
فصل مختار است اما عجز پر بی دست و پاست
من نخواهم او شدن هرچند او من می شود
پیری و اشک ندامت همچو صبح و شبنم است
بیدل اخر حاصل از هر شیر، روغن می شود
باد صحرای جنون هرگه گل افشان می شود
جیبم از خود می رود چندانکه دامان می شود
پای تا سر عجز ما ایینه نازکدلی ست
خاک را نقش قدم زخم نمایان می شود
پرده ناموس دردم از حجابم چاره نیست
گر گریبان چاک سازم ناله عریان می شود
غنچه دل به که از فکر شکفتن بگذرد
کاین گره از بازگشتن چشم حیران می شود
نیستی ایینه اقبال عجز ما بس است
خاک را اوج هوا تخت سلیمان می شود
معنی دل را حجابی نیست جز طول امل
ریشه چون در جلوه اید دنه پنهان می شود
در گشاد عقده دل هیچ کس بی جهد نیست
موج گوهر ناخنش چون سود دندان می شود
ماند الفتها به یک سوتا در وحشت زدیم
چن دامن عالمی را طاق نسیان می شود
زندگانی را نفس سررشته ارام نیست
موج در یا را رگ خواب پریشان می شود
عافیت دور است از نقش بنای محرمی
خون بود رنگی کزو تصوبر انسان می شود
ای فضول و هم عقبا ادم از جنت چه دید
عبرت است انجا که صاحبخانه مهمان می شود
غنچه وار از برگ عیش این چمن بی بهره ایم
دامن ماپرگل از چاک گریبان می شود
ناله ها در پرده دود جگر پیچیده ایم
سطر این مکتوب تا خواندن نیستان می شود
مست جام مشربم بیدل که از موج می اش
جاده های دشت یکرنگی نمایان می شود
تا دم تیغت به عرض جلوه عریان می شود
خون زخم من چو رنگ ازگل نمایان می شود
گر چمن زین رنگ می بالد به یاد مقدمت
شاخ گل محمل کش پرواز مرغان می شود
تا نشاند برلب تیغ تو نقش جوهری
در دهان زخم عاشق بخیه دندان می شود
ترک خودداری ست مشکل ورنه مشت خاک ما
طرف دامانی گر افشاند بیابان می شود
هرکه رفت از دیده داغی بر دل ما تازه کرد
در زمین نرم نقش پا نمایان می شود
کینه می یابد رواج از سردمهری های دهر
ابروی اتش افزون در زمستان می شود
کلفت اسباب رنج، طبع حرص اندود نیست
خار و خس در دیده ی گرداب مژگان می شود
صافی دل را زیارتگاه عبرت کرده اند
هرکه میرد خانه ایینه ویران می شود
حاکم معزول را از بی وقاری چاره نیست
زلف در دور هجوم خط مگس ران می شود
اشک در کار است اگر ما رنگ افغان باختیم
هرچه دل گم می کند بر دیده تاوان می شود
شعله ما هرقدر خاکستر انشا می کند
جامه عریانی ما را گریبان می شود
دستگاه هستی از وضع سحر ممتاز نیست
گردی از خود می فشاند هر که دامان می شود
کاهشم چون شمع مفت دستگاه حیرت است
نیست بی سود تماشا انچه نقصان می شود
تا توانی بیدل از مشق فنا غافل مباش
مشکل هر ارزو زبن شیوه اسان می شود
اشکم از پیری به چشم تر پریشان می شود
صبحدم جمعیت اختر پریشان می شود
می دهد سرسبزی این مزرع از ماتم نشان
دانه را از ریشه موی سر پریشان می شود
یک تپیدن پرده بردارد اگر شور جنون
بوی گل از ناله عریانتر پریشان می شود
رنگ را بر روی اتش نیست امکان ثبات
همچو خورشید از کف ما زر پریشان می شود
جاده سرمنزل جمعیت ما راستی ست
چون برون افتد خط از مسطر پریشان می شود
مقصدت وهم است دل از جستجوها جمع کن
رهرو اینجا در پی رهبر پریشان می شود
گر لب اظهار نگشایی نفس اواره نیست
موج می از وسعت ساغر پریشان می شود
چون نفس بی ضبط گردد اشک باید ریختن
رشته هر گه بگسلد گوهر پریشان می شود
از تپیدن گرد نومیدی به گردون برده ایم
ناله می گردد خموشی گر پریشان می شود
راز دل چندان که دزدیدم نفس بی پرده شد
بیدل از شیرازه این دفتر پریشان می شود
طره او در خیالم گر پریشان می شود
از نفس هم دل پریشانتر پریشان می شود
ای بسا طبعی که در جمعیتش اوارگی ست
شعله از گل کردن اخگر پریشان می شود
از شکست خاطر ما هیچکس اگاه نیست
این غبار از عالم انسوتر پریشان می شود
چون فنا نزدیک شد مشکل بود ضبط حواس
در دم پرواز بال و پر پریشان می شود
ای سحر بر گیر و دار جلوه هستی مناز
این تجمل تا دم دیگر پریشان می شود
اینقدر گرد جهان گشتن جنون اوارگیست
چرخ را هر صبح مغز سر پریشان می شود
هرزه گردی شاهد بی انفعالیهای ماست
خاک ما گر نم کشد کمتر پریشان می شود
ای چراگاه هوس از ادمیت شرم دار
خرمنت در فکر گاو و خر پریشان می شود
خاکدان دهر بیدل مرکز ارام نیست
خواب ما اخر بر این بستر پریشان می شود
فرصت ناز کر و فر ضامن کس نمی شود
باد و بروت خودسری مد نفس نمی شود
دل به تلاش خون کنی تا برسی به کوی عجز
پای مقیم دامنت ابله رس نمی شود
عین و سوا فضولی فطرت بی تمیز توست
زحمت اگهی مبر، عشق هوس نمی شود
قدرشناس داغ عشق حوصله جوهر فناست
وقف ودیعت چنار اتش خس نمی شود
ذوق ز خویش رفتنی در پی ات اوفتاده است
تا به ابد اگر دوی، پیش تو پس نمی شود
قافله های درد دل گشته نهان به زبر خاک
حیف که گرد این بساط شور جرس نمی شود
نیست مزاج بوالهوس مایل راز عاشقان
قاصد ما سمندر است عزم مگس نمی شود
راه خیال زندگی یک دو قدم جریده رو
خانه زبن پی فراغ جای دو کس نمی شود
چند دهد فریب امن، سر، ته بال بردنت
گر همه فکر نیستی است، غیر قفس نمی شود
دست به خود فشانده را با غم دیگران چه کار
لب به فشاراگر رسد رنج نفس نمی شود
بیدل از انفعال جرم دشمن هوش را چه باک
دزد شراب خورده را فکر عسس نمی شود
یاد تو اتشی است که خامش نمی شود
حق نمک چو زخم فرامش نمی شود
زین اختلاطها که مالش ندامت است
خوشدل همان کسی که دلش خوش نمی شود
بوی کباب مجلس تنهایی ام خوش است
کانجا جگر ز بی نمکی شش نمی شود
ملکی ست بیکسی که در انجا غریب یأس
گر می شود شهید ستمکش نمی شود
بیدل مزیل عقل، شراب تعلق است
مست تغافل این همه بیهش نمی شود
علم و عیان خلق به جز شک نمی شود
زین صفحه انچه نیست رقم حک نمی شود
تمثال جزو از اینه کل نموده اند
بسیار تا نمی دمد اندک نمی شود
رمز فلک شکافتن از حرف و صوت چند
غربال هم به لاف مشبک نمی شود
افشاندنی ست گرد تجرد هم از خیال
قطع ره فنا به لک و پک نمی شود
زاهد خیال جبه و دستار واگذار
اینها بزرگی سرکوچک نمی شود
دندان کشیدن از پس صد سال شیخ را
اعجاز قدرت است که کودک نمی شود
تصغیر ناتمامی القاب کس مباد
زن مرد غیرت است که مردک نمی شود
ربط وفاق قطره زگوهر چه ممکن است
در اهل اعتبار دو دل یک نمی شود
ظالم نمی کشد الم از طینت حسد
تنگی فشار دیده ازبک نمی شود
با اهل شرم دیده درایی سیه دلیست
افسوس، سنگ سرمه که عینک نمی شود
نومیدی اشنای نشان اجابت است
اهی ز دل کشید به ناوک نمی شود
بیدل هوا همین نفس است و نفس هوا
هستی و نیستی است که منفک نمی شود
موی دماغ جاه و حشم حل نمی شود
فغفور خاک گشت و سرش کل نمی شود
ما و من هوسکده اعتبار خلق
تقریر مهملی است که مهمل نمی شود
زبن گرد اعتبار مچین دستگاه ناز
بر یکدگر چو سایه فتد تل نمی شود
ایینه دار جوهر مرد استقامت است
پرداز تیغ کوه به صیقل نمی شود
افسردگی کمینگر تعطیل وقت ماست
تا دست گرم کار بود شل نمی شود
ناقدردان راحت وضع زمانه ای
تا دردسر به طبع تو صندل نمی شود
با این دو چشم کاینه دار دو عالم است
انسان تحیر است که احول نمی شود
زبن ارزوکه سرمه نظرگاه چشم اوست
حیف است اصفهان همه مکحل نمی شود
ای خواجه خواب راحت از اقبال رفته گیر
این کار بوریاست ز مخمل نمی شود
با وهم و ظن معامله طول اوفتاده است
عالم مفصلی ست که مجمل نمی شود
بیدل کسی به عرش حقیقت نمی رسد
تا خاک راه احمد مرسل نمی شود
دون طبع قدرش از هوس افزون نمی شود
خاک به بباد تاخته گردون نمی شود
دل خون کنید و ساغر رنگ وفا زنید
برک طرب به جامه گلگون نمی شود
جایی که عشق ممتحن درد الفت است
اه از ستمکشی که دلش خون نمی شود
بگذار تا ز خاک سیه سرمه اش کشند
چشمی که محو صنعت بیچون نمی شود
در طبع خلق وسوسه اعتبارها
خاری ست ناخلیده که بیرون نمی شود
بی بهره را ز مایه امداد کس چه سود
دریا حریف کاسه وارون نمی شود
بی پاسبان به خاک فرو رفته گنج زر
پر غافل ست خواجه که قارون نمی شود
گل، یاد غنچه می کند و سینه می درد
رفت انکه جمع می شدم اکنون نمی شود
بیتاب عشق را ز در و دشت چاره نیست
لیلی خیال ما ز چه مجنون نمی شود
دل بر بهار ناز حنا دوخته ست چشم
تا بوسه بر کفت ندهد خون نمی شود
بیدل تامل اینهمه نتوان به کار برد
کز جوش سکته شعر تو موزون نمی شود
خارج ابنای جنس است انکه موزون می شود
قطره چون گردد گهر از بحر بیرون می شود
با همه افسردگی گر راه فکری واکنم
جیب ما خمخانه جوش فلاطون می شود
شبنم و گل غیر رسوایی چه دارد زین چمن
گریه بیدردی ما خنده مقرون می شود
خانه داری دیگر و صحرانوردی دیگر است
تاب دلتنگی ندارد انکه مجنون می شود
از جنون کرر فر بر چرخ مفرازد سر
کاین صدای کوه اخر گرد هامون می شود
باکفن سازید پاک الایش ننگ جسد
جامه چون شد شوخگین محتاج صابون می شود
سعد اگر خوانی چه حاصل طینت منحوس را
همچنان مسخ است اگر بوزینه، میمون می شود
زین غناها انچه خواهی از صفای دل طلب
چون به صیقل می رسد ایینه قارون می شود
بی تکلف نیست موقوف دو مصرع وضع بیت
چون دو در مربوط هم شد خانه موزون می شود
بر سرم گر سایه افتد زان حنایی نقش پا
چون بهار از سایه من خاک گلگون می شود
جهدها باید که جامی زین چمن اری به دست
اب تاگل هرقدم رنگی دگرخون می شود
تا کیت قلقل نواییهای اهنگ شباب
ای جنون پیمای غفلت شیشه واژون می شود
بیدل اشعار من از فهم کسان پوشیده ماند
چون عبارت نازک افتد رنگ مضمون می شود
دل چو شد روشن جهان هم مشرب او می شود
شش جهت در خانه ٔ ایینه یک رو می شود
جوهر اخلاق نقصان می کشد از انفعال
برگ گر هر گه در اب افتاد کم بو می شود
هرچه گفتیم از حیا دادیم بر باد عرق
حرف ما بیحاصلان سبز از لب جو می شود
درکمین هر وقاری خفتی خوابیده است
سنگ این کهسار اخر بی ترازو می شود
فکرخویشم رهزن است از باغ و بستانم مپرن
گر همه بر چرخ تازم سیر زانو می شود
شکر احسان در زمین بی کسی بی ریشه نیست
سایه دستی که افتد بر سرم مو می شود
بزم تجدید است اینجا فرصت تحقیق کو
من منی دارم که تا وا می رسم او می شود
قید هستی را دو روزی مغتنم باید شمرد
ای ز فرصت بیخبر صیادت اهو می شود
درخموشی لفظ ومعنی قابل تفریق نیست
حرف بیرنگ ازگشاد لب دوپهلو می شود
از تکلف نیز باید بر در اخلاق زد
این حنای پنجه ننگ دست و بازو می شود
ناز بیکاری نیاز غیرت مردی مکن
هرچه می اری به تکرار عمل خو می شود
از تواضع نگذری گر ارزوی عزتی ست
بیدل این وضعت به چشم هرکس ابرو می شود
چون رشته ای که ازگهر اگاه می شود
صد جاده از یک ابله کوتاه می شود
ای قاصد یقین املت رهزن است و بس
منزل مکن بلند که بیگاه می شود
نقاش نیست کلک ازل گر نظر کنی
ادم مصور از کلف ماه می شود
بیش وکم غنا هه اسما حاجت است
فقر ان زمان که گل کند الله می شود
بر خاتم قناعت درویش مشربی
کم نیست اینکه نام گدا شاه می شود
از افت غرور حذرکن که همچو شمع
چشم از بلندی مژه ات چاه می شود
برهمزن وقار بزرگی ست گفتگو
کوه از صدا خفیفتر ازکاه می شود
چون اسمان کمال بزرگان فروتنی است
وضع تواضع اب رخ جاه می شود
هر نعمتی که مائده حرص چیده است
انجام رغبتش همه اکراه می شود
از جاده ادب منمایید انحراف
پا خصم دامنی ست که گمراه می شود
جزیاس نیست کروفرلاف زندگی
هر گه نفس بلند شود اه می شود
روزی دو از تو شکوه طالع غنیمت است
این عالم است کار که دلخواه می شود
بیدل به ناله خوکن و خواهی خموش باش
اینها فسانه ای ست که کوتاه می شود
افات از هوس به سرت هاله می شود
این شعله ها ز دست تو جواله می شود
زبن کاروان چه سودکه هرکس چونقش پا
از سعی پیش تاخته دنباله می شود
بی شغل فتنه نیست چو نفس از فساد ماند
چون قحبه عجوز که دلاله می شود
از محتسب بترس که این فتنه زاده را
چون وارسند دختر رز خاله می شود
بی سحر نیست هیأ ت شیخ از رجوع خلق
این خر تناسخی ست که گوساله می شود
سوداییان بخت سیه را ترانه هاست
طوطی هزار رنگ به بنگاله می شود
ما را قرینه دولت بیدار داده است
صبحی که در شب، او شفق لاله می شود
در وقت احتیاج، ز اظهار، شرم دار
چون شد بلند دست دعا ناله می شود
وامانده ام به راه تو چندانکه بر لبم
چون شمع حرف ابله تبخاله می شود
بیدل به شیب نام حلاوت مبر که نخل
دور اسث از ثمر چوکهن ساله می شود
در هوای او دل هر ذره جانی می شود
ناله هم در یاد او سرو روانی می شود
لفظ عشقی برزبانها رنگ چندین علم ریخت
نقش پا هم بهر پابوست دهانی می شود
شوق می بالد، گناه شوخی اظهار نیست
مطلب از دل تا به لب اید فغانی می شود
گر چنین دارد کمین ناز ضعف پیکرم
صورت ایینه ام موی میانی می شود
ان حنایی پنجه ام کز دامن هر برگ گل
نوبهار رنگ عیشم را خزانی می شود
تنگنای کلفتی چون دستگاه هوش نیست
ذره ما گر رود از خود جهانی می شود
درخور جهد است حاصلهاکه از بهر هما
سایه می سوزد نفس تا استخونی می شود
اوج عرفان را که برتر از کمند گفتگوست
هر که بر می اید از خود نردبانی می شود
در محبت بسکه مینایم شکست اماده ست
اشک هم بر من دل نامهربانی می شود
نیست بیدل وضع خاموشی نقاب راز عشق
سرمه هم چون دود شمع اینجا زبانی می شود
بیخودی امشب پر و بال فغانی می شود
گر ندارد مدعا باری بیانی می شود
هیچ وضعی درطریق جستجوبیکارنیست
پای خواب الود هم سنگ نشانی می شود
نشئه تسلیم حاصل کن که مشتی خاک را
باد هم گر می برد تخت روانی می شود
موج این دریا به سعی ناخدا محتاج نیست
کشتی ما را شکستن بادبانی می شود
چون لطافت تهمت الود کدورت شد بلاست
سایه بال پری کوه گرانی می شود
رخ مپوش از من که چشم حسرت اهنگ مرا
هر سر مژگان پر و بال فغانی می شود
عاجزم چندانکه در عرض ضعیفیهای من
ناله گر باشد نگاه ناتوانی می شود
گر چنین باشد فشار حسرت بال هما
مغزها اخر ز خشکی استخوانی می شود
بسکه گرمیهای صحبت پرفشان وحشت است
اتش این کاروان هم کاروانی می شود
راحت جاوید در ضبط عنان ارزوست
بال و پرگر جمع گردد اشیانی می شود
سیر حق بیدل بقدر ترک اسباب است و بس
سوی او از هرچه برگردی عنانی می شود
پیری وداع عمر سبکبال وانمود
موی سفید اب به غربال وانمود
این جنس اعتبار که در کاروان ماست
خواهد غبار مانده به دنبال وانمود
جایی که شرم نم کشد از گیر و دار جاه
نتوان به کوس شهرت اقبال وانمود
ما و من از فسون تعلق بهار کرد
پرواز رنگها ز پر و بال وانمود
عشق انچه خواند دربر ما زلف وکاکلش
بر زاهدان، سلاسل و اغلال وانمود
زان نقطه ای که زد دل مجنونش انتخاب
لیلی به جمع لاله رخان خال وانمود
ما را به هرچه عشق فروشد کمال ماست
بسپرد هر متاع و به دلال وانمود
رمز عدم ز هیچ لبی پرده در نشد
وصف دهان او همه را لال وانمود
کلکی که گشت محرم مکتوب عجز ما
سطری اگر نمود همان نال وانمود
هرجا چو سایه نامه عبرت گشوده ایم
باید همین سیاهی اعمال وانمود
حیرت به کار دل گرهی زد که چون گهر
نتوانش نیم عقده به صد سال وانمود
بیدل ز عبرتی که در ایینه حیاست
ما را بس ست اگر همه تمثال وانمود
گذشت عمر به لرزیدنم ز بیم و امید
قضا نوشت مگر سرخطم به سایه بید
سحر دماندن پیری چه شامهاکه نداشت
سیاه کرد جهانم به دیده موی سفید
ز دور می شنوم گر زبان ما و شماست
جلاجلی که صدا بسته بر دف ناهید
جز اختراع جنون امل طرازان نیست
قیامت دو نفس عمر و حسرت جاوید
تلاش خلق به جایی نمی رسد اما
همان به دوش نفس ناقه می کشد امید
حذر ز نشئه دولت که مستی یک جام
هنوز می شکند شیشه برسر جمشید
نماند علم و هنر عشق تا به یاد امد
چراغها همه گل کرد دامن خورشید
غبار قافله رفتگان پرافشان ست
که ای نفس قدمان شام شد به ما برسید
کدورت از دل منعم نمی رود بیدل
چه ممکن است که چینی رسد به موی سفید
شدم خاک و نگفتم عاشقم کار اینچنین باید
ز جیبم سرمه رویانید اسرار اینچنین باید
لب از خمیازه تیغ تو زخم ما نبست اخر
به راه صبح رحمت چشم بیدار اینچنین باید
به تاری گر زنی ناخن صدا بی تاب می گردد
هم اغوش بساط یکدلی یار اینچنین باید
به نخل راستی چون شمع می باید ثمر گشتن
که منصور انچنان می زیبد و دار اینچنین باید
رگ سنگ صنم کن رشته تار محبت را
برهمن گر توان گردید زنار اینچنین باید
همه گر عجزنالی هاست بویی دارد از جرأت
نفس در سینه خونین عاشق زار اینچنین باید
مژه گاهی کنار و گاه اغوش است چشمش را
اگر الفت پرستی پاس بیمار اینچنین باید
به مردن هم نگردد خواجه از حسرت کشی فارغ
گر از انصاف می پرسی خر و بار اینچنین باید
ز حال زاهد اگه نیستم لیک اینقدر دانم
که در عرض بزرگی ریش و دستار اینچنین باید
برهمن طینتان عالم شاهدپرستی را
نفس سررشته کفر است زنار اینچنین باید
تماشا مفت شوق است از فضول اندیشگی بگذر
که رنگ گل چنان یا شوخی خار اینچنین باید
غبار خود به توفان دادم و عرض وفا کردم
نیام عشق را تمهید ا ظهار اینچنین باید
به نور افتاب از سایه نتوان یافت اثاری
هوس مفروش بیدل محو دیدار اینچنین باید
ز هر مو دام بر دوشم گرفتار اینچنین باید
ز خاطرها فراموشم سبکبار اینچنین باید
به سر خاک تمنا در نظرهاکرد حیرانی
بنای عجز ما را سقف و دیوار اینچنین باید
ازاغوش مژه سر برنزد سعی نگاه من
نیستان ادب را ناله زار اینچنین باید
من و در خاک غلتیدن تو و حالم نپرسیدن
به عاشق انچنان زیبد به دلدار اینچنین باید
نگه خواندم مژه نم ریخت دل گفتم نفس خون شد
به درس یاس مطلب عجز تکرار اینچنین باید
به ساز غنچه نتوان بست اهنگ پریشانی
چه شد بلبل که گویم وضع منقار اینچنین باید
جنونها خنده ریزد بر سر و برگ شعور ما
اگر دل پرده بردارد که هشیار اینچنین باید
ز پا ننشست اتش تا نشد خاکستر اجزایش
به سعی نیستی هم غیرت کار اینچنین باید
ز همواری نگردد سایه بار خاطر گردی
به راه خاکساری طرز رفتار اینچنین باید
محبت چهره نگشود از حجاب غفلت امکان
که صاحبدل کم است اینجا و بسیار اینچنین باید
هوا هرجا برانگیزد غبار از خاک مهجوران
همین اواز می اید که ناچار اینچنین باید
نفس هردم ز قصر عمر خشتی می کند بیدل
پی تعمیر این ویرانه معمار اینچنین باید
نشاط این بهارم بی گل رویت چه کار اید
تو گر ایی طرب اید بهشت اید بهار اید
ز استقبال نازت گر چمن را رخصتی باشد
به صد طاووس بندد نخل ویک ایینه وار اید
پر است این دشت از سامان نخجیر تمنایت
جنون تازی که صید لاغر ما هم به کار اید
به ساز ما نباید بیش از این افسردگی بستن
خرامی، ناز هرگام تو مضرابی به تار اید
شکفتن بسکه دارد اشیان در هر بن مویت
تبسم گر به لب دزدی چمنها در فشار اید
ندارد موج بی وصل گهر امید جمعیت
هماغوشت برایم تا کنارم درکنار اید
به برق انتظارم می گدازد شوق دیداری
تحیر می دهم اب ای خدا دیدن به بار اید
فلک هرچند در خاک عدم ریزد غبارم را
سحر گل چیند از جیبم دمی کان شهسوار اید
چمن تمهید حیرت رفته بود از چشم مشتاقان
کنون گلچین چندین نرگسستان انتظار اید
شب امد بر سر دوران سیه شد روز مهجوران
خداونداکی ان خورشید غربت اختیار اید
هزار ایینه از دست دو عالم می برد صیقل
که یارب ان پری رو بر من بیدل دچار اید
از حقه دهانش هر گه سخن براید
اپ از عقیق ریزد در از عدن براید
از شوق صبح تیغش مانند موج شبنم
گلهای زخم دل را اب از دهن براید
از روی داغ حسرت گر پنیه باز گیرم
با صد زبانه چون شمع از پیرهن براید
بیند ز بار خجلت چون تیشه سرنگونی
بر بیستون دردم گر کوهکن براید
وصف بهار حسنش گر در چمن بگویم
چون بلبل ازگلستان گل نعره زن براید
تار نگه رساند نظاره را به رویش
هرکس به بام خورشید با این رسن براید
بیدل کلام حافظ شد هادی خیالم
دارم امید اخر مقصود من براید
ظالم چه خیال است مودب به در اید
ان نیست کجی کز دم عقربه به در اید
می چاره گر کلفت زهاد نگردید
توفان مگر از عهده مذهب به در اید
ارام زمانی ست که در علم یقینت
تاثیر ز جمعیت کوکب به در اید
جز سوختن افسرده دلان هیچ ندارند
رحم است به خشتی که ز قالب به دراید
با بخت سیه چاره خوابم چه خیالست
بیدار شود سایه چو از شب به دراید
زین مرحله خوابانده به در زن که مبادا
اواز سوار از سم مرکب به دراید
چون ماه نو از شرم زمین بوس تو داغم
هرچند که پیشانی ام از لب به در اید
خطی ز سیهکاری من ثبت جبین است
ترسم که زند جوش و مرکب به در اید
انجا که غبار اثر از خوی تو گیرند
اتش تریش چون عرق از تب به دراید
گر پرتو حسن تو به این برق شکوه است
خورشید هم از خانه مگر شب به دراید
در خلوت دل صحبت اوهام وبال است
بیزارم از ان حلقه که یارب به در اید
بیدل چقدر تشنه اخفاست معانی
در نگوش خزد هرقدر از لب به در اید
دل صبرازما کمتر ز دار و گیر فرساید
چو ان سنگی که زیر کوه باشد دیر فرساید
گداز سعی کامل نیست بی ایجاد تعمیری
طلا در جلوه ارد هر قدر اکسیر فرساید
به قدر صیقل از ایینه ما می دمد کاهش
تحیر نقش دیواری که از تعمیر فرساید
شکست کار مظروف از شکست ظرف می جوشد
زبان و لب بهم ساییم تا تقریر فرساید
ز پیمان خیالت نقش امکان گرده ای دارد
شکستن نیست ممکن رنگ این تصویر فرساید
به شغل سجده ات گردی نماند از ساز اجزایم
چو ان کلکی که سر تا پاش در تحریر فرساید
مسلسل شد نفس سر می کنم افسانه زلفت
مگر راهی که من دارم به این شبگیر فرساید
ز حد بردیم رنج جهد و ازادی نشد حاصل
به سعی ناله اخر تا کجا زنجیر فرساید
ز لفظ نارسا خاک ست اب جوهر معنی
نیام انجاکه تنگ افتد دم شمشیر فرساید
تمنا درخور نایابی مطلب نمو دارد
فغان برخوبش بالد هرقدر تأثیر فرساید
به افسون دم پیری املها محو شد بیدل
چو میدان کمان کز بوسه زهگیر فرساید
دل در جسد شبهه عبارت چه نماید
ایینه روشن شب تارت چه نماید
خورشیدی و یک ذره نسنجید یقینت
هستی به توز بن بیش عبارت چه نماید
زحمت مکش از هیأت افلا ک و نجومش
اندیشه تصویر به خارت چه نماید
عالم همه نقش پر طاووس خیال است
اینجا دگر از رنگ بهارت چه نماید
تمثال خیالی که نه رنگست و نه بویش
گیرم شود ایینه دچارت چه نماید
با این رم فرف :، که نگه بستن چشم است
شرم اینه دارست شرارت چه نماید
بر عالم بی ساخته صنعت نتوان یافت
مهتاب کتان نیست زتارت چه نماید
وضع طلب ایینه اثار صداع است
خمیازه به جز شکل خمارت چه نماید
مقدار جسد فهم کن و سعی معاشش
خاک از تک و پو غیر غبارت چه نماید
یک غنچه نقاب از چمن دل نگشودی
ی بی بصر ان لاله عذارت چه نماید
گاهی تو و ما، گاه من و اوست دلیلت
تحقیق گر این است عبارت چه نماید
بیدل به گشاد مژه هیچت ننمودند
تا بستن چشم اخرکارت چه نماید
مگو صبح طرب در ملک هستی دیر می اید
دراینجا موی پیری هم به صد شبگیرمی اید
من و ما نیست غیر از شکوه وضع گرفتاری
ز ساز هر دو عالم ناله زنجیر می اید
چه رنگینی ست یارب عالم خرسندی دل را
به خاکش هرکه سر می زدد ازکشمیر می اید
کمانی را به زه پیوسته دارد چین ابرویت
که انجا بوالهوس دور از سر یک تیر می اید
ندارد چشمه حیوان حضور اب پیکانت
ز یاد زخم او جان در تن نخجیر می اید
جهانی در محبت دشمن من شدکه عاشق را
همه گر اشک خود باشدگریبانگیر می اید
مبند ای وهم بر معدوم مطلق تهمت قدرت
ز خدمت بی نیازم گر ز من تقصیر می اید
جراحت پرور عشقم به گلزارم چه می خوانی
که درگوشم ز بوی گل صدای تیر می اید
صفاکیشان ندارند انتظار رنگ گرداندن
سحر هرگاه می اید به عالم پیر می اید
به نعمت غره این گرد خوان منشین که مهمانش
دل خود می خورد چندانکه از خود سیر می اید
دلیل اختراع شوق از این خوشتر چه می باشد
که از تمکین مجنون ناله در زنجیر می اید
به حیرت رفته ام از سیر دیدارم چه می پرسی
نگاه بیخودان از عالم تصویر می اید
به غفلت تا توانی سازکن، از اگهی بگذر
ندارد خواب تشویشی که از تعبیر می اید
ندارد صید بیدل طاقت زخم تغافلها
خدنگ امتحان ناز پر دلگیر می اید
چه شمع امشب در این محفل چمن پرداز می اید
که اواز پر پروانه هم گلباز می اید
نسیمی گویی از گلزار الفت باز می اید
که مشت خاک من چون چشم در پرواز می اید
من و نظاره حسنی که از بیگانه خویی ها
در اغوش است و دور از یک نگاه انداز می اید
ز پیش اهنگی قانون حسرت ها چه می پرسی
شکست از هرچه باشد از دلم اواز می اید
پرافشان هوای کیستم یارب که در یادش
نفس در پرده اندیشه ام گل باز می اید
ز دریا، بازگشت قطره، گوهر در گره دارد
نیاز من ز طوف جلوه او ناز می اید
چه حاجت مطرب دیگر طربگاه محبت را
که از یک دل تپیدن کار چندین ساز می اید
ز خود رفتن اگر مقصود باشد شعله ما را
فسردن نیز دارد انچه از پرواز می اید
نفس دزدیده ام چون شمع و پنهان نیست داغ دل
هنوز از خامشی بوی لب غماز می اید
به اشکی فکر استقبال اهم می توان کردن
که گردالوده از فتح طلسم راز می اید
هنوز از سخت جانی این قدر طاقت گمان دارم
که از خود می توانم رفت ا گر او باز می اید
فسون ساز غفلت گر نگردد پنبه گوشت
چو تار از دست برهم سوده هم اواز می اید
دل هر ذره خورشیدی ست اما جهد کو بیدل
منم ایینه از دستت اگر پرداز می اید
خیال چشم که ساغر به چنگ می اید
که عالمی به نظرشیشه رنگ می اید
به حیرتم چو نفس قاصد چه مکتوبم
که رفتنم همه جا بی درنگ می اید
کجا روم که چو اشکم به هر قدم زدنی
هزار قافله عذر لنگ می اید
چه همت است که نازد کسی به ترک هوس
مرا گذشتن ازین نام ننگ می اید
دل از فریب صفا جمع کن که اخرکار
ز اب اینه ها زیر زنگ می اید
به گمرهی زن و از منت خیال برا
که خضر نیز ز صحرای بنگ می اید
غبار دل ز پر افشانی نفس درباب
که هرچه هست درین خانه تنگ می اید
اعانت ضعفا مایه ظفر گیرید
پر شکسته به کار خدنگ می اید
خموش باش که تا دم زنی درین کهسار
هزار شیشه به پای ترنگ می اید
به هر نگین که نهی گوش و فهم نام کنی
صدای کوفتن سر به سنگ می اید
ز خود به یاد نگاه که می روی بیدل
که از غبار تو بوی فرنگ می اید
نفس تا پرفشان است از تو و من برنمی اید
کسی زین خجلت در اتش افکن برنمی اید
زبانم را حیا چون موج گوهر لال کرد اخر
ز زنجیری که دراب است شیون برنمی اید
حضور دل طمع داری ز تعمیر جسد بگذر
که گوهر از صدفها بی شکستن برنمی اید
گدازی از نفس گیر انتخاب نسخه هستی
که جز شبنم ز شیر صبح روغن برنمی اید
غرور خودسریها ابجد نشو و نما باشد
ز تخم اول به جز رگهای گردن برنمی اید
ریاضت تاکجا بار درشتی بندد از طبعت
به صیقل اینه ازننگ اهن برنمی اید
به رفع تهمت غفلت گداز درد سامان کن
که دل تا خون نگردد از فسردن برنمی اید
هواپرورده شوق بهارستان دیدارم
به گلخن هم نگاه من زگلشن برنمی اید
به عریانی چو گردن بایدم ناچار سرکردن
به این رازی که من دارم نهفتن برنمی اید
بساط مهر باید سایه را از دور بوسیدن
به برق جلوه او هستی من برنمی اید
ادب فرسوده تر از اشک مژگان پرورم بیدل
من و پایی که تا کویش ز دامن برنمی اید
نفس هم از دل من بی شکستن برنمی اید
از این مینا شرابی غیر شیون برنمی اید
گداز خود شد اخر عقده فرسای دل تنگم
گشاد کار گوهر غیر سودن برنمی اید
چو فقرت ساز شد برگ تجملها به سامان کن
که تخم از خاکساری غیر خرمن برنمی اید
تمتع ارزو داری ز چرخ از راستی بگذر
که بی انگشت کج از کوزه روغن برنمی اید
شکنج خانمان انگه دماغ عرض ازادی
صدا از جام و مینا بی شکستن برنمی اید
کمند ناله از دل برنمی دارد گرانی را
به سنگ کوه زور هر فلاخن برنمی اید
ضعیفی اشک ما را محو در نظاره کرد اخر
به اسانی گره از چشم سوزن برنمی اید
زمانی غنچه شو از گلشن و صحرا چه می خواهی
به سامان گریبان هیچ دامن برنمی اید
چو اه بی اثر واسوختم از ننگ بیکاری
مگر از خود برایم دیگر از من برنمی اید
نفهمیده ست راه لب نوای شکوه ام بیدل
که این دود از ضعیفی تا به روزن برنمی اید
حریفی ها ی عشق از هر کس و ناکس نمی اید
شنای قلزم اتش ز خار و خس نمی اید
تلاش حرص دون طینت ندارد چاره از دنیا
به غیر از رغبت مردار ازین کرکس نمی اید
ز بس سعی تقدم برده است از خود طبایع را
جهانی رفته است از پیش و کس از پس نمی اید
به بویی قانعم از سیر رنگ امیزی امکان
عبارتهای به کار طبع معنی رس نمی اید
سلیمانی رها کن مور هم کر و فری دارد
همه گر کوه باشد با صدایی بس نمی اید
غرور سرکشی افکنده است این خودپرستان را
به ان پستی که پیش یا به چشم کس نمی اید
عروج نشئه همت درین خمخانه ها بیدل
برون جوشی ست اما از می نارس نمی اید
جنونی با دل گمگشته از کو ی تو می اید
دماغ من پریشان است یا بوی تو می اید
رم طرز نگاهت عالم ناز دگر دارد
خیال ست اینکه در اندیشه اهوی تو می اید
ندانم دل کجا می نالد از درد گرفتاری
صدای چینی از چین گیسوی تو می اید
زغیرت جای مینای تغافل تنگ می گردد
اشارت گر به سیر طاق ابروی تو می اید
کناری نیست کان سیب ذقن حسرت نبرد انجا
به این شور جنون غلتیدن ازکوی تو می اید
گل باغ چه نیرنگ است تمهید جنون من
که بر خود تا گریبان می درم بوی تو می اید
اگربر خود نپیچم برکدامین وضع دل بندم
درین صورت به یادم پیچش موی تو می اید
من و بر اتش دل اب پاشیدن چه حرف است این
جبین هم گر نم ارد شرمم از خوی تو می اید
چه اغوش است یارب موجه دریای رحمت را
که هرکس ره ندارد هیچ سو، سوی تو می اید
به خواب عافیت مختار قدرت باش تا محشر
اگر گرداندنی از سعی پهلو تو می اید
دو روزی موج گوهر حیرت کارت غنیمت دان
روانی رفت از ابی که در جوی تو می اید
به گردون کفه قدرت رسید از دعوی باطل
چه خودسنجی است کز سن ب ترازوی تو می اید
کشیدی سر به جیب اما نبردی بوی تحقیقی
هنوز ایینه صیقل خواه زانوی تو می اید
چو شمع از تیغ تسلیم وفاگردن مکش بیدل
اگر سررفت، گو رو، رنگ برروی تو می اید
دندان به خنده چون کند ان لعل تر سپید
سیمابی است اگر شود انجا گهر سپید
بر طبع پختگان نتوان فکر خام بست
مشکل دمد چو نقره و ارز بز زر سپید
از اهل جاه ناز جوانی نمی رود
چینی چه ممکن است کند موی سرسپید
زین دوری تمیز که دارد نگاه خلق
گردد در افتاب سیاهی مگر سپید
شغل هوس به جوهر تحقیق ظلم کرد
دل شد سیاه چند کنی بام و در سپید
گر وارسی به معنی شیخان روزگار
یکسر چو نافه دل سیهانند و سر سپید
شد پیر و ژاژخواهی طبع دنی بجاست
گه خوردن از چه ترک کند زاغ پر سپید
خجلت سیاهی از رخ زنگی نمی برد
هرچند گل کند عرقش در نظر سپید
هر اسم خاص وضع مسمای دیگر است
اشهب مگوچوگشت دم ویال خرسپید
انجاکه سینه صافی مردان قدم زند
افکندنی ست گر همه گردد سپر سپید
کودرد عشق تا به حلاوت علم شویم
می گردد از گداز مکرر شکر سپید
عمری ست در قفای نفس هرزه می دوبم
برما رهی نگشت ازاین راهبر سپید
بیدل به بزم معرفت از لاف شرم دار
شب راکسی ندید به پیش سحرسپید
پیری امدگشت چشم ازگریه ام کم کم سپید
صبح عجز اماده دندان کرد از شبنم سپید
این دم از تعمیر جسمم شرم باید داشتن
کم کنند ان کهنه بنیادی که گردد خم سپید
چاره ی بخت سیه در عالم تدبیر نیست
داغهای لاله مشکل گرکند مرهم سپید
اه ازین پیشم نیامد موی پیری در نظر
چون علم کردم نگون، دیدم که شد پرچم سپید
تا ابد برما شکست دل جوانی می کند
موی چینی در هزار ادوار گردد کم سپید
هرچه می بینی درین صحرا سیاهی کرده است
دور و نزدیکی نمی گردد به چشم هم سپید
ننگ دارد مرگ از وضع رسوم زندگی
مرده راکردند.اپن رو جامه ماتم سپید
ازتلاش رزق خود را در وبال افکند خلق
کرد گندم جاده های لغزش ادم سپید
هر کرا دیدیم اینجا یوسفی گم کرده بود
شش جهت یک چشم یعقوب است در عالم سپید
پیش خورشید قیامت سایه معدوم است و بس
عشق خواهدکرد اخر نامه ما هم سپید
ترک مطلب داشت بیدل حاصل مطلوب حرص
جز به پشت دست چون ناخن نشد در هم سپید
دل تا نظر گشود به خویش افتاب دید
ایینه خیال که ما را به خواب دید
صد پرده پرده دارتر از رمز غیب بود
ان بی نقابی ای که تو را بی نقاب دید
فطرت به هرچه وارسد ایینه خود است
گوهر ز موج بحر همان یک سراب دید
حرف تعین من وما انقدرنبود
عالم به چشم صفر رقوم حساب دید
در درسگاه عشق دلایل جهالت است
طبعی بهم رسان که نباید کتاب دید
اشک سر مژه به تامل رسیده ایم
خود را ندید کس که نه پا در رکاب دید
فرصت کجاست تا سوی هم چشم واکنیم
نتوان ز انسفعال به روی حباب دید
عبرت نگاه دور خیالیم زیر چرخ
باید همین به شیشه ساعت شراب دید
از انتقام سوخته جانان حذر کنید
اتش قیامت از نم اشک کباب دید
بودم ز بسکه منفعل دعوی وفا
گفتم به حال من نظری کن در اب دید
برق جنون دمی که زد اتش به صفحه ام
بیدل به یک جهان نقطم انتخاب دید
چمن دلی که به یاد تو اشنا گردید
فلک سری که به پای تو جبهه سا گردید
کسی که دست به دامان التفات تو زد 
مقیم انجمن سایه هما گردید
حضو ر خاک جناب تو دارد اکسیری
که نقش پا ز خیالش جبین نما گردید
چو بیدل انکه غبار ره نیاز تو شد
به چشم هر دو جهان ناز توتیاگردید
چه شدکه قاصد امید لنگ برگردید
زمان وصل قریب است رنگ برگردید
به عرصه ای که نشان یقین بود منظور
نشاید از سرکیش خدنگ برگرذید
به پاس غیرت مردی اگر نظر باشد
به فتح هم نتوان بعد جنگ برگردید
به قتل من چقدر سعی داشت مژگانش
که اخر این دم تیغ فرنگ برگردید
نگاهش از کجک سرمه بس جنونی نیست
زه عزم فتنه دم این پلنگ برگردید
حذر ز عبرت کار جهان که خلق انجا
به باغ رفت و زکام نهنگ برگردید
کمین تیغ اجل فرصتی نمی خواهد
محرف است زمانی که رنگ برگردید
تنزه از هوس جسم باکدورت ساخت
عنان جهد صفاها به زنگ برگردید
وداع الفت این باغ کن که رنگ بهار
ز بس فضای طرب دید تنگ برگردید
گذشته ام به شتابی ز خود که نتوانم
به صد هزار قیامت درنگ برگردید
به خواب راحت کهسار پا زدی بیدل
که از صدای تو پهلوی سنگ برگردید
رسید عید و طربها دلیل دل گردید
امید خلق به صد رنگ مشتعل گردید
زدند ساده دلان تیغ بر فسان هوس
که خون وعده قربانیان بحل گردید
من و شهید محبت دلی که جز به رخت
به هر طرف نظر انداختم خجل گردید
چسان به کعبه توانم کشید محمل جهد
که راهم از عرق انفعال گل گردید
ز سیرکسوت تسلیم چشم قربانی
هوس ز جامه احرام منفعل گردید
به فکر خام جدایی دلیل فطرت کیست
کنون که دیده به دیدار متصل گردید
چو بیدل ازهوس سیر کعبه مستغنی ست
کسی که گرد تو یعنی به دور دل گردید
به سعی یأس نفس خامشی بیان گردید
به خود شکستن دل سرمه فغان گردید
در این زمانه ز بس طبع دون رواج گرفت
عنان کسب کمالات سوی نان گردید
گهر به علت خودداری از محیط جداست
نباید این همه بر طبعها گران گردید
چو شعله وحشت ما حیله ساز عافیتی ست
به هر کجا پر ما ریخت اشیان گردید
بهار چشمک رنگی نیاز وحشت داشت
شرار کاغذ ما نیز گلفشان گردید
در ان بساط که دل محمل تپش اراست
شکستن جرس اشک کاروان گردید
چو صبح نیم نفس گر ز زندگی باقیست
برون ز گرد کدورت نمی توان گردید
به روزگار مثل گشت بی زبانی من
خموشی انهمه خون شد که داستان گردید
جهان حادثه از وضع من گرفت سبق
بقدر گردش رنگ من اسمان گردید
چو طفل اشک مپرس از رسایی طبعم
ز خود گذشتم اگر درس من روان گردید
عدم سراغ جهان تحیرم بیدل
غبار من به هوای که ناتوان گردید
توان اگر همه دور ان اسمان گردید
به گرد خواهش یک دل نمی توان گردید
جه حرصها که نشد جمع تا به خود چیدیم
هوس متاعی ما عاقبت دکان گردید
غبار وادی وهم اینقدر هجوم نداشت
نگه به هرزه دریها زد و جهان گردید
دلی به دست تو افتاد مفت شوخیها
به روی اینه صد رنگ می توان گردید
کباب سعی غبار خودم که این کف خاک
به را شوق تو مرد انقدرکه جان گردید
سرشک اگر قدمی در ره تپش ساید
به هر فسرده دلی می توان روا ن گردید
فنا به حسرت بسیار پشت پا زدن است
چمن هزارگل افشاند تا خزان گردید
ز خود برامدگان یک قلم فلک تازند
نفس دو گام گذشت از خود و فغان گردید
خوشم که عشق نکرد امتحان پروازم
شکسته بالی من در قفس نهان گردید
دگر مپرس ز تاب جدایی ام بیدل
به درد دل که دلم سخت ناتوان گردید
سران ز نسخه تسلیم باب بردارید
جبین به خاک نهید انتخاب بردارید
جمال مقصد سعی جهان معاینه است
ز نقش پا نفسی گر نقاب بردارید
عمارتی اگر از اب و گل توان برداشت
دل از خیال جهان خراب بردارید
هزار موج در این بحر قاصد هوس است
ز نامه همه مهر حباب بردارید
سواد وادی امکان سراب تشنه لبی است
ز چشمه سار گداز دل اب بردارید
جنون حکم قضا تیغ برکف استاده است
سری که نیست به گردن ز خواب بردارید
مرا به سایه بخت سیه شکر خوابی ست
ز خاک من علم افتاب بردارید
هجوم خنده نم چشم می کند ایجاد
به هرگلی که رسید این گلاب بردارید
کرشمه نگهش از سوال مستغنی ست
نظر به سرمه کنید و جواب بردارید
به جرم کج نظری دور گرد تحقیقم
خط خطاست گر از تیر تاب بردارید
ز هستی ام غلطی رفته در حساب عدم
مرا چو نقطه شک زبن کتاب بردارید
غباربیدل ما راکه دستگیر شود
اگر نسیم توان شد صواب بردارید
دوستان از منش دعا مبرید
زنده ام نامم از حیا مبرید
خاک من دارد انفعال غبار
کاش بادم برد شما مبرید
خون من تیره شد زافسردن
شبخون برسرحنا مبرید
می گدازم ز خجلت نگهش
هرکجا او بود مرا مبرید
محفل ناز غیرت اندود است
سرمه لب می گزد صدا مبرید
با چلیپا خوش است نوخط ما
نامه جزروی برقفا مبرید
عشق بیتاب عرض یکتایی ست
دل ما جزبه دست ما مبرید
دسته بندید اگرگل این باغ
قفس بلبلا ن جدا مبرید
هرکجا جشم می گشاید شمع
گرد پروانه پرگشا مبرید
از قمار بساط اگاهی
جز عرقریزی حیا مبرید
ناله کفر است در طریق وفا
برقضا شکوه قضا مبرید
سر همان به که بر زمین باشد
جنس تسلیم بر هوا مبرید
عرض اهل هنر نگه دارند
پیش طاووس نام پا مبرید
خشکی از اهل دستگاه تری ست
نم اب رخ گدا مبرید
غیر دل نیست استان مراد
بر در هرکس التجا مبرید
در جود از سوال مستغنی است
ببرید این ترانه یا مبرید
گوشه گیر حیاست بیدل ما
سخنش نیز جابجا مبرید
تاکی از این باغ و راغ رنج دویدن برید
سر به گریبان کشید گوی شکفتن برید
غنچه قبا نوگلی مست جنون می رسد
تا نشود پایمال رنگ ز گلشن برید
زان چمن ارای ناز رخصت نظاره ای ست
دسته نرگس شوید چشم به دامن برید
نیست دوام حضور جز به ثبات قدم
گر در دل می زنید حلقه اهن برید
چون مه نوگرکنید دعوی میدان عشق
تیغ ز دست افکنید سر سپرافکن برید
هرکس از اداب ناز انقدر اگاه نیست
نذر دم تیغ یار سر به کف من برید
قاصد ملک ادب سرمه پیام حیاست
نامه به هرجا برید تا نشنیدن برید
وحشت ازین انجمن راست نیاید به لاف
کاش دعایی ز چین تا سر دامن برید
خاصیت التجا رنج ندامت کشی ست
پیش کسی گر برید دست به سودن برید
نقش و نگار هوس موج سراب است و بس
چند بر اب روان صنعت روغن برید
ناز رعونت اگر وقف همین خودسری ست
بر همه اعضا چو شمع خجلت گردن برید
نیست به جولان شوق عرصه افاق تنگ
بیدل اگر نیستید از چه فسردن برید
چو شمع بر سرت اقبال و جاه می گرید
به اوج قدر نخندی کلاه می گرید
در ان بساط که انجام کار نومیدی ست
اگرگداست وگر پادشاه می گرید
به عیش، خاصیت شیشه های می داریم
که خنده بر لب ما قاه قاه می گرید
به امتحان وفا جبهه چشمه عرق است
ز شرم دعوی باطل گواه می گرید
گزیرنیست شب تیره را زشمع وچراغ
همیشه دیده بخت سیاه می گرید
چه سان رسیم به مقصدکه تا قدم زده ایم
شکست ابله در خاک راه می گرید
به نا امیدی دل کیست چشم بازکند
بس است اگر مژه ای گاه گاه می گرید
ز شمع کشته شنیدم که صبحدم می گفت :
دگر چه دیده گشایم نگاه می گرید
ترحم کرم توست بروضیع وشریف
که ابر بر گل و خار و گیاه می گرید
کراست یادکه در بارگاه رحمت عام
صواب خنده کند یا گناه می گرید
نه اشک شمعم ونی شبنم سحربیدل
چه عبرتم که به حال من اه می گرید
چو سبحه بر سر هم تا به کی قدم شمرید
به یکدلی نفسی چند مغتنم شمرید
به هیچ جزو ز اجزای دهر فاصله نیست
سراسر خط پرگار سر بهم شمرید
نمود کار جهان نقش کاسه بنگ است
لبی به خنده گشایید و جام جم شمرید
به صفحه راه نبرده ست نقش ظلمت و نور
سواد دهر خطی در شق قلم شمرید
جنون عالم عبرت به گردن افتاده ست
نفس زنید و همان هستی و عدم شمرید
سراغ مرکز تحقیق تا به دل نرسد
ز دیر تا به حرم لغزش قدم شمرید
حساب بیش وکم حرص تا بد باقی ست
مگر به صفحه زنید اتش و درم شمرید
کدام قطره در این بحر باب گوهر نیست
خطای ما همه شایسته کرم شمرید
به ناله می کنم انگشت زینهار بلند
ز من به عرصه جرأت همین علم شمرید
کس از حباب نگیرد عیار علم و عمل
حساب ما نفسی بیش نیست کم شمرید
نوای ساز حبابی فضولی من و ماست
زپرده چند برایید و زیر و بم شمرید
اگر هزار ازل تا ابد زنند بهم
تعلق من بیدل همین دودم شمرید
سخن ز مشق ادب موج گوهرش گیربد
کم است لغزش خط گر به مسطرش گیرید
به بستن مژه ختم است درس علم و عمل
همین ورق بهم ارید و دفترش گیرید
محیط عشق تلاش دگرنمی خواهد
ک ره خوربد به تسلیم وگوهرش گیرید
همان بجاست خودارایی دماغ فضول
چو شمع گر همه با هر گلی سرش گیرید
مزاج دون به تکلف غنی نمی گردد
سم است اگر سم خر جمله در زرش گیرید
به وعظ عبرت اگر ممتحن شود توفیق
ز خود برامدنی هست منبرش گیرید
گواه دعوی عشق انفعال جراتهاست
جبین اگر عرق انشاست محضرش گیرید
خیال نیستی اسودگیست پیش از مرگ
سری که نیست دمی زیر این پرش گیرید
بهار نامه یاران رفته می ارد
گلی که واکند اغوش در برش گیرید
دماغ فرصت اگر قدردان سر دل است
نگه ز خانه برون می رود درش گیرید
دمی که فرصت موهوم ما رسد به حساب
شرار هرچه اقل هست اکثرش گیرید
کمال بیدل اگر خیمه عروج زند
ز خاک یکدو ورق سایه برترش گیرید
تا دل به ساز زمزمه درد وا رسید
هرجا دلی شکست به گوشم صدا رسید
هرجا به یاد سرو تو اندیشه وارسید
از دل صدای کوکوی قمری به ما رسید
حرف بلند کس نشنیده است زیر خاک
یارب چسان پیام تو درگوش ما رسید
ایینه از غبار خطت جلوه صفاست
پر نور دیده ای که به این توتیا رسید
بر رنگ و بوی صد چمن اشفتگی نوشت
زان طره نسخه ای که به دست صبا رسید
بوسید پای او عرق شرم هستی ام
این قطره تا محیط به سعی حیا رسید
بی دقت نگاه تغافل فروش حسن
نتوان به کنه مطلب عشاق وارسید
تنها نه من جنون اثربوی وحشتم
گل نیز ازین چمن به دماغش هوا رسید
سعی غرور شعله، برون گرد داغ نیست
اخرچو زلف، سرکشی ما به پا رسید
قابل اثر نه ای، ز فلک شکوه ات خطاست
غم نیز نعمتی ست اگر اشتها رسید
سرمایه نشاط تو رفع تعلق است
ازترک برگ، نی به مقام نوا رسید
برق و شرار دیده ام از وحشتم مپرس
بالی فشانده ام که ندانم کجا رسید
قانون خیر باد جهان ساز مفلسی ست
هرجا رسید ازکف خالی دعا رسید
رنگ پریده قابل گرد سراغ نیست
جایی رسیده ایم که نتوان به ما رسید
بیدل من ان سرشک ضعیفم که ازمژه
تا خاک هم به لغزش چندین عصا رسید
صبحی به گوش عبرتم از دل صدا رسید
کای بیخبربه ما نرسید انکه وارسید
دریاست قطره ای که به دریا رسیده است
جز ما کسی دگر نتواند به ما رسید
سعی نفس ز دل سر مویی نرفت پیش
جایی که کس نمی رسد این نارسا رسید
مزد فسردنی که به خاکم قدم زند
یاد قدت به سیر بهارم عصا رسید
اسودگی به خاک نشینان مسلم است
این حرفم از صدای نی بوربا رسید
دنیا که تاج کج کلهان نقش پای اوست
بر ما غبار ریخت که تا پشت پا رسید
طبع ترا مباد فضول هوس کند
میراث سایه ای که ز بال هما رسید
عشاق دیگر از که وفا ارزو کنند
دل نیز رفته رفته به ان بی وفا رسید
چون ناله ای که بگذرد از بندبندنی
صد جا نشست حسرت دل تا به ما رسید
تا وادی غبار نفس طی نمی شود
نتوان به مقصد دل بی مدعا رسید
بر غفلت انفعال و به اگاهی انبساط
برهرکه هرچه می رسد ازمصطفا رسید
از خود گذشتنی ست فلک تازی نگاه
تا نگذری زخود نتوان هیچ جا رسید
خون دلی به دیده بیدل مگر نماند
کز بهر پای بوس تو رنگ حنا رسید
سرکشی می خواستیم از پا نشستن در رسید
شعله را اواز سدادیم خاکستر رسید
خویش را یک پر زدن دریاب و مفت جهد گیر
زندگی برقی است نتوانی به خود دیگر رسید
بدر می بالد مه نو از کمین کاستن
فربهی ما را ز راه پهلوی لاغر رسید
تا رسیدن محمل اوارگی سر منزلیم
درگذشت از عالم ما هرکه هرجا در رسید
دستگاه ما و من پا در رکاب برق داشت
تا به پروازی رسم اتش به بال و پر رسید
تا نفس جنبید بر خود احتیاج امد بجوش
یک تپیدن ساز کرد این رگ به صد نشتر رسید
بی نصیب از بیعت مستان این محفل نی ام
دست من بوسید پا ی هرکه تا ساغر رسید
مطلعی سر زد ز فکرم در کمینگاه خیال
بیخبر رفتم ز خود پنداشتم دلبر رسید
کاش همچون سایه درزنگار می کردم وطن
اب برد ایینه ام را تا به روشنگر رسید
گریه من از تنزلهای اثار حیاست
ان عرق از جبهه ام گم شد به چشم تر رسید
بی زبانیهای بیدل عالمی را داغ کرد
از خموشی برق این اتش به خشک و تر رسید
تا حنا ازکفت به کام رسید
شفق رنگ گل به شام رسید
مژده ای دل بهار می اید
قاصد بوی گل پیام رسید
تا عدم شد نفس شمار خیال
ذره ما به انقسام رسید
هرچه دارد زمانه عاریت است
حق خود خواستیم و وام رسید
.گل این باغ سرخوش وهم است
باده ها از هوا به جام رسید
اوج اقبال، نردبانها داشت
سعی لنگید تا به بام رسید
به مقامی که راه جهد گم است
لغزش پا به نیم گام رسید
عزم طاووس ما بهشتی بود
پرکشیدن به فهم دام رسید
یأس طبل نشاط دل بوده است
از شکست این نگین به نام رسید
نوبر باغ اعتبار مباش
هرچه اینجا رسید خام رسید
خواجه گر بهرهُ نشاط گزفت
خواب مخمل به احتلام رسید
عزت و ابروی این محفل
همه از خدمت کرام رسید
اه مقصود دل نفهمیدم
بر من این نسخه ناتمام رسید
بیدل از خویش بایدت رفتن
ورنه نتوان به ان خرام رسید
در غمت اخر به جایی کار بیدادم رسید
کز تپیدن سرمه شد هرکس به فریادم رسید
مکتب افاق از بس درسگاه عبرت است
گوشمالی بود هر حرفی کز استادم رسید
سینه را ازتیر و، دل را نیست از زخم سنان
بی قدت ان افتی کز سرو و شمشادم رسید
دامگاه شوق چون من صید محرومی نداشت
ناله واری هم نماند از من که صیادم رسید
عشق ضعفی داشت تا شد با مزاجم اشنا
سیل شبنم بود تا در محنت ابادم رسید
چون شرر داغ فنا نتوان زدود از طینتم
چشم زخمی بود معدومی کز ایجادم رسید
گریه گو خون شو که من از یاس مطلب سوختم
تا کنم سامان اب اتش به بنیادم رسید
حسرتی در پرده نومیدی دل دشتم
سوختنها چون سپند اخر به فریادم رسید
یار دارد پرسش احوال دورافتادگان
کو فراموشی که گویم نوبت یادم رسید
سنگ هم گر واشکافی یار می اید برون
این صدا از بیستون و سعی فرهادم رسید
قاصد شوق از کمین نارسایی ایمن است
ناله ای دارم که در هر جا فرستادم رسید
شعله افسرده بیدل شهپر خاکستر است
در هوایش هرکه رفت از خود به امدادم رسید
منتظران بهار بوی شکفتن رسید
مژده به گلها برید یار به گلشن رسید
لمعه مهر ازل بر در و دیوار تافت
جام تجلی به دست نور ز ایمن رسید
نامه و پیغام را رسم تکلف نماند
فکر عبارت کراست معنی روشن رسید
عشق ز راه خیال گرد الم پاک رفت
خار و خس وهم غیر رفت و به گلخن رسید
صبر من نارسا باج ز کوشش گرفت
دست به دل داشتم مژده دامن رسید
عیش و غم روزگار مرکز خود واشناخت
نغمه به احباب ساخت نوحه به دشمن رسید
مطلع همت بلند مزرع اقبال سبز
ریشه به نخل اب داد دانه به خرمن رسید
زین چمنستان کنون بستن مژگان خطاست
اینه صیقل زنید دیده به دیدن رسید
بردم از این نوبهار نشئه عمر دوبار
دیده ام از دیده رست دل به دل من رسید
سرو خرامان ناز حشر چه نیرنگ داشت
هر چه ز من رفته بود با به مسکن رسید
بیدل از اسرار عشق هیچکس اگاه نیست
گاه گذشتن گذشت وقت رسیدن رسید
بنای حرص به معراج مدعا نرسید
گذشت از فلک اما به پشت پا نرسید
دماغ جاه به کیفیت حضور نساخت
به سربلندی این بامها هوا نرسید
نفس به فهم پیام ازل نکرد وفا
رسیده بود می اما دماغها نرسید
ندامت است چمن ساز نوبهار امید
چه رنگ بست به دستی که این حنا نرسید
شکست چینی دل بر فلک رساند ترنگ
ولی چه سود به گوش من این صدا نرسید
ادب پرستی ازین بیشتر چه می باشد
دچار او نشد ایینه تا به ما نرسید
غرض رساندن پیغام نارسایی بود
رسید قاصد ما هرکجا دعا نرسید
چو یاس مرجع امید نارسایانیم
به ما رسید تلاشی که هیچ جا نرسید
مرا زغیرت تحقیق رشک می اید
به فطرتی که به هرکس رسید وانرسید
ز صبح هستی ما شبنمی بهار نکرد
به خنده رفت گل و نوبت حیا نرسید
بساط علم گروتازی دلایل داشت
خدنگ کس به نشان تا نشد خطا نرسید
زکارگاه تجدد عیان نشد بیدل
جز ایبقدرکه کس اینجا به انتها نرسید
نقشم از ضعف به اندیشه دیدن نرسید
نامم ازگمشدگیها به شنیدن نرسید
زین خمستان هوس نشئه وهمی داریم
که به تر، طیب دماغم نرسیدن نرسید
طبع ازاد مرا ز افت دوران غم نیست
پیکر سرو ز پیری به خمیدن نرسید
بال معنی نکشد کوشش هر بی سر و پا
اشک را منصب بینش به دویدن نرسید
غیر نومیدی از این باغ چه گل خواهم چید
رنگ افسرده من گر به پریدن نرسید
بسمل ناز تو گر بال کشد وحشت کو
جوهر اینه هرگز به تپیدن نرسید
تار و پود نفس صبح همان باب فناست
خرقه هستی ما جز به دریدن نرسید
غنچه سان، قطره اشک مژه شاخ گلیم
سعی ما خون شود اما به چکیدن نرسید
هر کجا پای نهی خاک به زیر قدم است
ما نرفتیم به جایی که رسیدن نرسید
چشم روزن مگر از بی نگهی دریابد
ورنه این ذره که ماییم به دیدن نرسید
چه کنم با دو جهان بار ندامت بیدل
قوت من که به یک ناله کشیدن نرسید
اخر ز سجده ام عرق جبهه سر کشید
غواصی محیط ادب این گهر کشید
چندانکه شور صبح قیامت شود بلند
امروز پنبه بایدم از گوش کر کشید
از بی بضاعتی به گدایی مثل شدم
چون حلقه کاسه تهی ا م دربه در کشید
جام و شراب محفل اسرار خامشی است
خود را نهنگ حوصله شمع درکشید
هنگامه تمتع این باغ فتنه داشت
سرو و چنار دست به جای ثمر کشید
عرض کمال رونق بازار ما شکست
جوهر ز اب اینه موج خطر کشید
روشن نشد که از چه بیابان رسیده ایم
باید چو شمع خار قدم تا سحر کشید
گردن کشان به عرصه تقدیر چون هلال
تیغی کشیده اند که خواهد سپر کشید
نقاشی صنایع پرداز سحر داشت
طاووس رنگها بهم اورد و پرکشید
هر گوهری به سنگ دگر قدر داشته است
خورشید اشک شبنم ما را به زر کشید
ای غنچه ها ز ترک تکلف چمن شوند
سر نیست انقدر که توان دردسر کشید
از بیکسی چو شمع درین عبرت انجمن
رنگ پریده بود که ما را به بر کشید
طاقت رمید بسکه به وحشت قدم زدیم
بید ل شکست دامن ما تا کمر کشید
از کشمکش کف تو می لاله گون کشید
دامن کشیدن تو ز دستم به خون کشید
پر منفعل دمید حبابم درین محیط
جیبم سری نداشت که باید برون کشید
بیش ازدمی به همت هستی نساخت صبح
باری ست انفعال که نتوان فزون کشید
نیک و بد جهان هوس اهنگ جان کنی ست
ما را صدای تیشه به این بیستون کشید
قد خمیده ضامن رفع خمار کیست
تا کی توان می از قدح سرنگون کشید
چشمت به عالم دگر افکند طرح ناز
از ساغری که می کشد اخر جنون کشید
عریان تنی رسید به داد جنون من
تا دامنم ز زحمت چندین فنون کشید
موهومی ام ز تهمت ایجاد بازداشت
مشق عدم قلم به خط کاف و نون کشید
اخر شکست چینی دل بر ترنگ زد
موی نهفته سر ز خمیرم کنون کشید
دست شکسته ام گل دامان یار کرد
نقاشم انتقام ز بخت نگون کشید
بیدل سواد نامه سیاهی نداشتم
خطی چو سایه بر ورقم طبع دون کشید
پهلو به چرخ می زند امروز جاه عید
کج کرده است باز مه نو کلاه عید
دارد ز ماه نو همه تن یک خط جبین
یارب بر استان که افتاد راه عید
گویا به وصف قبله معنی نواز ماست
این مصرع بلند فلک دستگاه عید
ان قبله ای که جانب محراب ابروبش
خم دارد از هلال غرور نگاه عید
صبح وفا سرشته لب مهرپرورش
دارد تبسمی که نیاید ز ماه عید
هرچند از هلال رقم کرد روزگار
در چشم اعتبار خطی از گواه عید
پیش درش ز خجلت تسلیم بیدل است
تا اسمان نشان لب عذرخواه عید
صبح شد در عرصه گردون مگو خندان سفید
کف به لب اورده است این بختی کوهان سفید
تا کجا روشن شود عجز ترددهای خلق
بحر هم در خورد گوهر می کند دندان سفید
جاده پیمای عدم بودیم و کس محرم نبود
این ره خوابیده شد از لغزش مژگان سفید
شبهه تحقیق نقشی می زند بر روی اب
جز سیاهی هیچ نتوان شد درین میدان سفید
زنگ دارد جوهر ایینه عرض کمال
درکلف خوابید هرجا شد مه تابان سفید
تا نگردد سخت جانی دستگاه انفعال
استخوان در پیکر ما می شود پنهان سفید
زیرگردون چون سحردریک نفس گشتیم پیر
می شود موی اسیر ان زود در زندان سفید
راه غربت یک قدم رنجش کم از صد سال نیست
اشک را از دیده دوری کرد تا مژگان سفید
بزم می گرم است از دمسردی واعظ چه باک
برف نتواند شدن در فصل تابستان سفید
انتظار تیغ نازش انفعال اورد بار
چون عرق گردیداخر خون مشتاقان سفید
می نوشتم نامه ای بی مطلب قربانیان
جوش نومیدی ز بس کف کرد شد عنوان سفید
کاروان انتظار اخر به جایی می رسد
بیدل از چشم ترم راهی ست تاکنعان سفید
ز زلف و روی توتا دیده ام سیاه و سفید
به جای دیده پسندیده ام سیاه و سفید
ز خط و روی توکایینه فریب نماست
ز شام و صبح چه فهمیده ام سیاه و سفید
ازان زمان که به سرگشتگی ست نسبت من
به رنگ خامه بسی دیده ام سیاه و سفید
مژه به نرگس نیرنگ ساز او می گفت 
غزاله ای چو تو نشنیده ام سیاه و سفید
ز بس شرار خیال تو در نظر دارم
چو داغ پنبه بود دیده ام سیاه و سفید
ز داغهای دل و اشک چشم تر بیدل
گل بهار جنون چیده ام سیاه و سفید
خاک شد رنگ تنزه گل اثار دمید
جوهر اینه واسوخت که زنگار دمید
دل تهی گشت ز خود کون و مکان دایره بست
نقطه تا صفر برامد خط پرگار دمید
دیده بسته گشاد در تحقیقی داشت
مژه برداشتم و صورت دیوار دمید
تخم دل اینقدر افسون امل بار اورد
سبحه ای کاشته بودم همه ز نار دمید
چشم حیران چقدر چشمه معنی اثر است
اب داد اینه چندان که خط یار دمید
هر کجا ریخت وفا خون شهید تو به خاک
سبزه همچون رگ یاقوت جگردار دمید
نفس سوخته مشق ادب ازخط تو داشت
ناله ما به قد سبزه ز کهسار دمید
وضع بی ساخته سایه کبابم دارد
به تکلف نتوان اینهمه هموار دمید
اثر فیض ز معدومی فرصت خجل است
صبح این باغ نفس در پس دیوار دمید
فرصت ناز شرار، اینه عبرت ماست
زین ادبگاه نبایست به یکبار دمید
باز اندیشه انشای که داری بیدل
که خط ازکلک تو چون ناله زمنقار دمید
زندگی افسرد فال شوخی سودا زنید
انتخاب عالم اشوبی ازین اجزا زنید
چند چون گرداب باید بود محو پیچ و تاب
بر امید ساحلی چون موج دست و پا زنید
بر فروغ شمع بیداد نفس تیغ است و بس
چند چون زنگار بر ایینه دلها زنید
شورتوفان حوادث بر محیط افتاده است
بعد ازین چون موج می بر کشتی صهبا زنید
باز اغوش دم تیغی مهیاکرده ایم
خنده ای از بخیه می باید به زخم ما زنید
جلوه در کار است غفلت چند ای بیحاصلان
چشم خواب الود خود را یک دو مژگان پا زنید
راحتی گر هست در اغوش ترک مدعاست
احتیاج اشوبها دارد به استغنا زنید
سیر نیرنگ جهان وقف تغافل خوشتر است
نعل واژونی به پای دیده بینا زنید
شعله سان چند از رک گردن علم افراشتن
سکه افتادگی بک ره چو تقش پا زنید
بستن مژگان به چندین شمع دامن می زند
یک شبیخون برصف اندیشه دنیا زنید
از پر عنقا صدایی می رسد کای غافلان
موج بسیار است اگر بیرون این درم با زنید
معنی ارام بیدل می توان معلوم کرد
گر به رنگ موج بر قلب تپیدن ها زنید
کامجویان اندکی بر مطلب استغنا زنید
یک تغافل برخیال پوچ پشت پا زنید
غنچه دارد لذت سربسته عیش بهار
لب اگر اید بهم بوسی بر ان لبها زنید
سیلی امواج وقف خانه بر دوش حباب
لنگری چون موج گوهر در دل دریا زنید
شمع می گوید که ای در بند خواب افسردگان
شعله هم اب است گر بر روی غفلت وازنید
ذوق حال از نام استقبال باطل می شود
نیست امروز انقدر فرصت که بر فردا زنید
گر برون تازید از ارایش نام و نشان
تخت ازادی به دوش همت عنقا زنید
رنگ گل را ترجمان گر غنچه باشد خوش اداست
خنده ها چون باده باید از لب مینا زنید
کلفت خمیازه از درد شکستن بدتر است
تا به کی حسرت کشد سنگی به جام ما زنید
زان پری جز بی نشانی بر نمی دارد نقاب
تا ابد گر شیشه تحقیق بر خارا زنید
عمر ها شد ناز فطرت سرنگون خجلت است
دامن.گردی که دارید اندکی بالا زنید
بیدل از ساز نفس این نغمه می اید به گوش
کای اسیران خانه زندان است بر صحرا زنید
همتی گر هست پایی بر سر دنیا زنید
همچو گردون خیمه ای در عالم بالا زنید
خانه پردازی نمی باید پی ارام جسم
این غبار رفته را در دامن صحرا زنید
نیست ساز عافیت در محفل گفت و شنود
گوش اگر باز است باری قفل بر لب ها زنید
می توان فرهاد شد گر بیستون نتوان شدن
تیغ اگر بر سر نباشد تیشه ای بر پا زنید
شهرت موهوم ننگ بی نشانی تا به کی
اتش گمنامیی در شهپر عنقا زنید
نقد راحت برده اند از کیسه گاه زندگی
بعد از این چون شعله در خاکستر خود وازنید
خاک صحرای فنا خمخانه جوش بقاست
یک قلم ساحل شوید و ساغر دریا زنید
کشته تیغ نگاه لاله رویانیم ما
شمع داغی بر سر لوح مزار ما زنید
بزم ما را غیر قلقل مطربی در کار نیست
ساقیان دستی به ساز گردن مینا زنید
بیقراری همچو اشک از دیده ها افتادنست
حلقه ای چون داغ باید بر در دلها زنید
حسرت می گر نباشد نیست تشویش خمار
بشکنید امروز جام و سنگ بر فردا زنید
مصرع اهی که گردد از شکست دل بلند
گر فتد موزون به گوش بیدل شیدا زنید
دل شکستی دارد از معموره بر هامون زنید
چینی مو دار ما را بر سر مجنون زنید
از خمار عافیت عمری ست زحمت می کشیم
جام ما بر سنگ اگر نتوان زدن در خون زنید
اه از ان شبنم که خورشیدش نگیرد در کنار
تا عرق دارد جبین بر شرم طبع دون زنید
سرو این گلزار پر شهرت نوای بی بری ست
بی نقط چند انتخاب مصرع موزون زنید
خال مشکین نیز با چشم سیه هم نسبت است
ساغر می گر نباشد حبی از افیون زنید.
بی تمیزی این زمان مضراب ساز عالم است
جای نی چندی نفس بر رشته قانون زنید
هیچکس را ذوق تفتیش کسی منظور نیست
نعل بی مقصد روی حیف است اگر واژون زنید
عالمی دارد خرابات تأمل در بغل
خم گریبان ست بر تدبیر افلاطون زنید
دیده عبرت نگاهان ازکواکب نیست کم
بخیه ها بر جامه عریانی گردون زنید
کر نفس دزدد هوس تشویش امکان هیچ نیست
ای گهرها مهر بر طومار این جیحون زنید
مجلس اوهام تا کی گرم باید داشتن
یک شرر شوخی بس است اتش درین کانون زنید
غافلان باید ز شمع اموخت طور عافیت
یک دو ساعت سر به جیب ازخود قدم ببرون زنید
وعده دیدار تا فردا قیامت می کند
فال بینش مفت فرصتهاست گر اکنون زنید
ناله می گویند تا ان کوچه راهی می برد
تا نفس باشد چو بیدل بر همین افسون زنید
شورحاجت تاکی ازحرص دو دل باید شنید
یک عرق حرف ازجبین منفعل باید شنید
نیک و بد سربرخط تسلیم فرمان قضاست
این صدا از ریزش خون بحل باید شنید
عالمی را سرکشی بر باد غارت داده است
حرف امن ازاتش نامشتعل باید شنید
ان خروش صور کز دورت به گوش افتاده است
تا نفس باقیست ما را متصل باید شنید
اطلس افلاک هم زین پیش در یادم نبود
این زمان طعن لباس از اب و گل باید شنید
غافل از فهم زبان درد بودن شرط نیست
ناله هم هرچند باشد دل کسل باید شنید
مقتضای عجز عجز است از فضولی شرم دار
هرچه گوید عشق درگوشت خجل باید شنید
محرم اسرارخاموشان زبان وگوش نیست
من شکست رنگم اوازم ز دل باید شنید
بیدل این شور بد و نیکی که تکلیف کریست
پنبه تا درگوش باشد معتدل شنید
دوستان در گوشه چشم تغافل جا کنید
تا به عقبا سیر این دنیا و مافیها کنید
خاک بر فرق خیال پوچ اگر باز است چشم
مفت امروپد این امروز بی فرداکنید
غیر ازادی که می گردد حریف سوز عشق
بهر ضبط این می اغوش پری میناکنید
ساقی این بزم بی پرواست مستان بعد ازین
چشم مخمورش به یاد ارید و مستیها کنید
غیرت ان قامت رعنا بلند افتاده است
یک سر مژگان اگر مردید سر بالا کنید
می کند یک دیده ی بیدار کار صد چراغ
روزنی زین خانه تار بک بر دل واکنید
زین عمارتها که طاقش سر به گردون می کشد
گردبادی به که در دشت جنون برپا کنید
چارسوی اعتبارات از زیانکاری پر است
عاقبت سود است اگر با نیستی سودا کنید
اسمانها در غبار تنگی دل خفته است
بهر این ایینه ظرفی از صفا پیدا کنید
جز فراموشی ز ما بیحاصلان بیحاصلست
گر دماغ انفعالی هست یاد ما کنید
شیوه ادبار زیب جوهر اقبال نیست
هرزه می گردد سر بی مغز ما را پا کنید
از فضولی منفعل باشید کار این است و بس
خواه اظهار گدایی خواه استغنا کنید
شور و شر بسیار دارد با تعلق زیستن
کم زبیدل نیستند این فتنه از سر واکنید
بیدلان چند خیال گل و شمشاد کنید
خون شوید ان همه کزخود چمن ایجاد کنید
کو فضایی که توان نیم تپش بال افشاند
ای سیران قفس خدمت صیادکنید
ما هم از گلشن دیدار گلی می چیدیم
هرکجا اینه بینید ز ما یادکنید
یار را باید از اغوش نفس کرد سراغ
انقدر دور متازید که فریاد کنید
گرد ارام درین دشت تپش خیز کجاست
تا به پایی برسید ابله بنیادکنید
وضع نامنفعلی سخت خجالت دارد
کاش از هرزه دویها عرق ایجاد کنید
موجم از مشق تپش رفت به توفان گداز
یک گهر معنی افسردنم ارشادکنید
عمرها شد عرق الود تلاش سخنم
به نسیم نفس سوخته ام یاد کنید
بوی گل تا نشوم ننگ رهایی نکشم
نیستم سرو که پا در گلم ازاد کنید
صورت ناوکش از دل نکشد جرأت من
به تکلف اگرم خامه ی بهزاد کنید
نرگس یار به حالم چه نظرهاکه نداشت
معنی منتخبم برسرمن صادکنید
من بیدل سبق مدرسه نسیانم
هرچه کردید فراموش مرا یاد کنید
غافلان چند قبادوزی ادراک کنید
به گریبانی اگر دست رسد چاک کنید
صد نفس بال فشان سوخت به زنگدانه خاک
یک سحر، سیر پریخانه افلاک کنید
چند باید دهن از خبث بانبارد کس
یک دو روزی نفس سوخته مسواک کنید
صید خلق از نفس سوخته، پر بیخردی است
ا نقدر رشته متابید که فتراک کنید
دید معنی نشود مایل تحقیق کسان
بینش ان است که در چشم حسد خاک کنید
چشمه خضر در این دشت سراب هوس است
تشنه کامان، طلب دیده نمناک کنید
تلخی حادثه قند است به خرسندی طبع
نام افیون گوارا شده، تریاک کنید
ساغر ابله ما ز ادب سرشار است
جاده وادی تسلیم رگ تاک کنید
هیچکس منفعل طینت بی درد مباد
مژه ای را به نم ارید و عرق پاک کنید
تا نگردید در این عرصه تشویش هلاک
همچو بیدل حذر ازکوشش بی باک کنید
شوق تا گردد دو بالا خویش را احول کنید
نیم رخ کم حیرت است ایینه مستقبل کنید
اگهی از اطلس گردون چه خواهد یافتن
خواب ما هم بی قماشی نیست گر مخمل کنید
با بد و نیک جهان زبن بیش نتوان شد طرف
یک عرق وار از حیا ایینه ها را حل کنید
اشنای وحدت از تشوبش کثرت ایمن است
دردسرکمتر مفصل را اگر مجمل کنید
سعی دنیا هر قدر کوتاه، همتها رساست
پا اگر نتوان شکستن دست قدرت شل کنید
گر دماغ ارزو خارد هوای افسری
هم به سرچنگی سر بی مغز خود را کل کنید
نیست جز بیحاصلی عرض مثال ما و من
دست بر هم سودن است ایینه گر صیقل کنید
گرد دل گردیدنی سیر کمال این است و بس
بر دو عالم خط کشید این صفحه گر جدول کنید
زاهدان سعی عمل رفع صداع وهم نیست
سدره و طوبی به هم سایید تا صندل کنید
نفی در تکرار نفی اثبات پیدا می کند
لفظ هستی مستیی دارد اگر مهمل کنید
صد نگه از یک مژه بستن تغافل می شود
با هوسها انچه اخرکردن ست اول کنید
بحر از ایجاد حباب ایینه دار وهم کیست
بیدل ما مشکلی در پیش دارد حل کنید
یاران به رنگ رفته دو روزم مثل کنید
تمثال من کم است گر ایینه تل کنید
انجام این بساط در اغاز خفته است
شام ابد تصور صبح ازل کنید
یک گام پیش از اب در این ورطه اتش است
فکری به سیر عبرت حوت و حمل کنید
گر دستگاه چینی بی موست اعتبار
رفع هوس به خارش سرهای کل کنید
بی ضبط حرص پیش نرفته است سعی خلق
تدبیر پای لنگ به بازوی شل کنید
این پشت و پهلویی که بمالید بر زمین
دامان چیده را به تصنع دکان کنید
جهد دگر به قوت ترک طلب کجاست
کاری کز ارزو نگشاید همان کنید
معراج سعی مرد همین استقامت است
لنگی است هر قدر هوس نردبان کنید
بی حرف و صوت، معنی تحقیق روشن است
ایینه خود از نظر خود نهان کنید
توفیق فکر خویش به هرکس نمی دهند
گر جیب نیست رو بسوی اسمان کنید
نقص و کمال و پست و بلند جهان یکی است
نقش جبین و نفس قدم امتحان کنید
مزد تلاش علم و عمل خجلت است و بس
از عالم کرم طلب رایگان کنید
عالم همه به نیک و بد خود مقابل است
ایینه را ز حسن ادب مهربان کنید
چون شمع گر به معنی راحت رسیدن است
درس نشستن پی زانو روان کنید
پهلوی لاغری که قناعت نشان دهد
در نقش بوریای تجرد نهان کنید
از شیشه دل انچه تراود غنیمت است
قلقل اگر نماند ترنگی عیان کنید
خورشید در تلافی سودای همت است
گر یک دو دم چو صبح ز هستی زیان کنید
روزی دو از نم عرق شرم زندگی
خاکی که باد می برد اخرگران کنید
در زبر پاست خاک مراد غرور عجز
ای غافلان تلاش همین استان کنید
هنگامه دل است چه دنیا چه اخرت
بیدل شوید و ترک غم این و ان کنید
دوستان افسرد دل چندی به اهش خون کنید
کم تلاشی نیست گر این سکته را موزون کنید
زندگی را صفحه انشای قدرت کرده اند
تا نفس پر می زند تفسیرکاف و نون کنید
هر چه دارد عالم اخلاق بی ایثار نیست
دست بسیار است اگر از استین بیرون کنید
منعمان تا چند باید زر به زیر خاک برد
حیف همتها که صرف خدمت قارون کنید
قید گردون ننگ دانایی ست گر فهمد کسی
خویش را زین خم برون ارید و افلاطون کنید
عالم از رشک قناعت مشربان خون می خورد
از معاش قطرگی جا تنگ بر جیحون کنید
طبع سرکش را به همواری رساندن کار کیست
سر نمی گردد جبین گرکوه را هامون کنید
میکشان گر باده پیمایی ست منظور دوام
دور برمی گردد اخرکاسه ها واژون کنید
زندگی سهل است پاس شرم باید داشتن
جز عرق زین چشمه هر ابی که جوشد خون کنید
کاش سودایی به داغ هرزه فکریها رسد
بی دماغ فطرتم بنگی در این معجون کنید
سوخت داغ بیکسی درافتاب محشرم
سایه ای بر فرقم از موی سر مجنون کنید
هستی من نیست قانع با حساب نیستی
جز عدم یک صفر دیگر بر سرم افزون کنید
میهمان چرخ مفلس بودن ازانصاف نیست
بی فضولی نیستم زین خانه ام بیرون کنید
در شهیدان وفا تا ابرو پیداکنم
خون ندارم اندکی رخت مراگلگون کنید
دوش درمحفل به رنگ رفته شمعی می گریست
قدردانان یاد بیدل هم به این قانون کنید
ای هوس اوارگان چند تک و پو کنید
سعی نفس اب شد سوی عرق رو کنید
اینه دار حضور غیب پرستد چرا
حاصل تحقیق چیست گر من و ما او کنید
مخمل و دیبا همه باب مساس هواست
نقش نی بو ریا زینت پهلو کنید
صنعت پرگار عشق حیف بود ناتمام
سر به هوا می دود توأم زانو کنید
جهد کماندار وهم صید تسلی نکرد
رم همه وقتش رم است دشت و دراهوکنید
پیش غرور فلک عجز بشر روشن است
مرد کمان نیستید نوحه به بازو کنید
گردن تسلیم عشق خط امان است و بس
بر دم تیغ قضا تکیه به این مو کنید
عالم یکتایی اش مغرض تمثال نیست
ششجهت ایینه است اینه یکسوکنید
از چمنی می رسیم باخته رنگ نگاه
گز سر سیر گلی ست حیرت ما بو کنید
ماه ز وضع هلال یافت عروج کمال
بوی جبین برده اید پیشه ابرو کنید
ذره موهوم را شرم نسنجد به هیچ
بیدل ما را همین سنگ ترازو کنید
گر ارزوی رستن از این دامگه کنید
ارایش بساط پر و بال ته کنید
چندان دماغ جهد ندارد شکست رنگ
از دست سوده نقش دو عالم تبه کنید
ازاده است نور دل از اقتباس غیر
قطع نظر ز منت خورشد و مه کنید
کمفرصتی خجالت سعی کروفر است
از حرص عذرخواهی تخت وکله کنید
شب پرده دار صبح قیامت نمی شود
موی سپید چند به صنعت سیه کنید
پیش از اجل تهیه مردن کمال ماست
ان به که فکربیگه خود را پگه کنید
زبن پارساییی که سر و برگ خجلت است
طاعت کجاست، کاش دو روزی گنه کنید
گر خامشی چراغ فروزد در این بساط
چون شخص سرمه خورده نفس را نگه کنید
دیر و حرم به سیر گریبان نمی رسد
در عالمی که بار هوس نیست ره کنید
شایسته قبول عدم عرض نیستی ست
رویی که نیست جانب ان بارگه کنید
ناقدردان ذره ز خورشید عافلست
بیدل گداست، شرمی از ان پادشه کنید
چو فقر دست دهد ترک عز و جاه کنید
سر برهنه همان اسمان کلاه کنید
اگر گل هوس کهکشان زند به دماغ
اتاقه سر تسلیم برگ کاه کنید
سراغ یوسف مطلب درین بیابان نیست
مگر ز چاک گریبان نظر به چاه کنید
خضاب ماتم موی سفید داشتن است
ز مرگ پیش دو روزی کفن سیاه کنید
حریف سرو بلندش نمی توان گردید
به هر نهال کز این باغ رست اه کنید
به برق جلوه حسنش کراست تاب نگاه
غنیمت است اگر سیر مهر و ماه کنید
درین قلمرو عبرت کجا امید و چه یاس
ز هر رهی که بجایی رسید راه کنید
به یک قسم که ز ضبط دو لب بجا اید
زبان دعوی صد بحث بی گوا ه کنید
زساز معبد رحمت همین نواست بلند
که ای عدم صفتان کاشکی گناه کنید
ندیده اید سرانجام این تماشاگه
به چشم نقش قدم سوی هم نگاه کنید
سواد اینه شمع روشن است اینجا
چوخط به نقطه رسد نامه را سیاه کنید
به عالمی که همین عمرو و زید جلوه گرست
خیال بیدل ما نیز گاه گاه کنید
ای بیخردان طور تعین نگزینید
با سجده بسازید که اجزای زمینید
درکارگه شیوه تسلیم، عروجی ست
چندانکه نشان کف پایید جبینید
اینجا طرب وهم اقامت چه جنون است
در خانه نیرنگ حنابندی زینید
امروز پی نام و نشان چند دویدن
فردا که گذشتید نه انید نه اینید
اندیشه هستی کلف همت مردست
دامن ز غباری که نداربد بچینید
چون شمع هوس سر به هوا چند فرازید
گاهی زتکلف ته پا نیز ببینید
زین نسبت دوری که به هستی ست عدم را
کم نیست که چون ذره به خورشید قرینید
در عالم تجرید چه فرصت شمریهاست
تا صبح قیامت نفس باز پسینید
رفتید و نکردید تماشای گذشتن
ای کامن دمی چند به یکجا بنشینید
هرچند نفس ساز کند صور قیامت
در حوصله های مگس و پشه طنینید
عنقا چه نشان می دهد از شهرت موهوم
چشمی بگشایید که نام چه نگینید
تمثال غبار من و مایید چو بیدل
صد سال گر ایینه زدایید همینید
دل خلوت اندیشه یار است ببینید
این اینه در شغل چه کار است ببینید
زان پیش که بر خرمن ما برق فرو شد
ان شعله که امروز شرار است ببینید
در بحر چو گوهر نتوان چشم گشودن
امروز که گوهر به کنار است ببینید
بر نسخه هستی مپسندید تغافل
هرچند خطش جمله غباراست ببینید
حرفیست به نقش امده نیرنگ دو عالم
دیگر به شنیدن چه مدار است ببینید
سرمایه هر ذره ز خورشید مثالیست
این قبافله ها اینه بار است ببینید
ازکثرت ایینه رعنایی ان گل
هر بلبل ازین باغ هزار است ببینید
از حلقه زنجیر تحیر نتوان جست
هر ششجهت ایینه دچار است ببینید
از جلوه چه لازم به خیال اینه چیدن
ای غیرپرستان همه یار است ببینید
هرگه مژه برهم رسد این باغ خزان است
تا فرصت نظاره بهار است ببینید
هرجا نم اشکی بتپد در کف خاکی
ای خوش نگهان بیدل زار است ببینید
کو رنگ، چه بو؟ جلوه یارست ببینید
گل نیست همان لاله عذارست ببینید
زبن برگ گلی چند که ایینه رنگند
ان دست که بیرون نگارست ببینید
افاق به عرض اثر خویش اسیرست
صیّاد همین گرد شکارست ببینید
بر صفحه اتش زده عمر منازبد
فرصت چقدر سبحه شمارست ببینید
این دشت که جولانگه صد رنگ تمناست
ای ابله پایان همه خارست ببینید
خونگرمی عشق اینه پرداز بهارست
کو غنچه چه گل بوس و کنارست ببینید
یک سجده نپیمود طلب بی عرق شرم
پیشانی ما ابله دارست ببینید
ان رنگ کز اندیشه برون است خیالش
دیگر نتوان دید بهارست ببینید
عمری ست تماشاکده شوخی نازیم
ایینه ما با که دچارست ببینید
بیدل ز نفس اینه ام یأس خروش است
کای دیده وران این چه غبارست ببینید
چینی هوسان عبرت مستور ببینید
رسوایی موی سر فغفور ببینید
دام است پراکنده و صیدی به نظر نیست
هنگامه ی این سلسله ی کور ببینید
بی پرده عیان است چه دنیا و چه عقبا
در بستن مژگان همه را عور ببینید
خلقی است درین عرصه جنون تاز تعین
کر و فراثارپر مور ببینید
این سال و مه عیش که دیدید ز احباب
تا حشر همان عبرت عاشور ببینید
روزی دو تماشای حلاوتگه هستی
از روزنه خانه زنبور ببینید
اشکال درین دشت و در اثار سیاهی است
نزدیکی هر جلوه ز خود دور ببینید
صد فاید در پرده اخلاق نهان است
مرهم شده بر هیأت ناسور ببینید
الفتکده انجمن ارایی مستان
در یکدلی از خوشه انگور ببینید
ذرات جهان چشمه انوار تجلی است
هرسنگ که اید به نظرطورببینید
تمییز بد و نیک درین بزم حجاب است
تا هست نگه مایه مقدور ببینید
ان جلوه که در عالم امکان نتوان دید
در اینه بیدل معذور ببینید
چه ممکن است که عاشق گل و سمن گوید
مگر به یاد تو خون گرید و چمن گوید
زبان حیرت دیدار سخت موهوم است
نفس در اینه گیریم تا سخن گوید
به عشق عین طلب شوکه دیده یعقوب
سفید ناشده سهل است پیرهن گوید
تمیز کار محبت ز خویش بیخبری ست
وفا نخواست که پروانه سوختن گوید
کسی ندید درین دیر ناشناسایی
برهمنی که بتش نیز برهمن گوید
به حرف راست نیاید پیام مشتاقان
مگر تپیدن دل بی لب و دهن گوید
زحرف و صوت به ان رنگ محو معنی باش
که جان به گوش خورد گرکسی بدن گوید
بهانه جوست جنون درکمینگه عبرت
مباد بیخبری حرفی از وطن گوید
ز لاف عشق حذرکن فسانه بسیار است
چه لازم است کسی حرف خون شدن گوید
قبای ناز نیرزد به وهم عریانی
که چشم از دو جهان پوشد وکفن گوید
مال کار من و ما خموشی است اینجا
ز شمع می شنوم انچه انجمن گوید
ز بس به عشق تو گمگشته خودم بیدل
به یاد خویش کنم ناله هرکه من گوید
خوش خرامان داد طبع سست بنیادم دهید
خاک من بیش از غباری نیست بر بادم دهید
در فرامش خانه هستی عدم گم کرده ام
یادی از کیفیت ان الفت ابادم دهید
از خیالش در دلم ارژنگها خون می خورد
یک سر مو کاش سر در کلک بهزادم دهید
نغمه دردی به صد خون جگر پرورده ام
گر دماغی هست گاهی دل به فریادم دهید
زین تهی دستی که بر سامان فقر افزوده ام
صفر اعداد کمالم منصب صادم دهید
خون مشتاقان نباید بی تامل ریختن
زان مژه نیش جگرکاوی به فصادم دهید
فرصت سعی فنا ذوق وصال دیگر است
جان کنی گر رخصتی دارد به فرهادم دهید
تا نخندد از غبارم تهمت ازادگی
بعد مردن هم کف خاکم به صیادم دهید
نیست چون ایینه دل پرده ناموس حسن
شیشه مقداری به یاد ان پریزادم دهید
پُر فرامش رفته ام دور از طربگاه وفاق
گر به یاد کس رسم از حال من یادم دهید
سرمه ام، پیش که نالم، شرم ان چشمم گداخت
خامشی هم بی تظلم نیست گر دادم دهید
واگذاریدم چو بیدل با همین یاس و الم
کو دماغ زنده بودن تا دل شادم دهید
امروز نوبهارست ساغرکشان بیایید
گل جوش باده دارد تاگلستان بیایید
در باغ بی بهاریم، سیری که در چه کارم
گلباز انتظاریم بازی کنان بیایید
اغوش ارزوها از خود تهی ست اینجا
در قالب تمنا خوشتر ز جان بیایید
جز شوق راهبر نیست اندیشه خطر نیست
خاری در این گذر نیست دامن کشان بیایید
فرصت شرر نقابست هنگامه شتابست
گل پای در رکابست مطلق عنان بیایید
گر خواهش فضولیست جز وهم مانعش کیست
باغ است خانه ای نیست تا میهمان بیایید
امروز امدنها چندین بهار دارد
فرداکراست امید، تا خود چسان بیایید
ای طالبان عشرت دیگرکجاست فرصت
مفت است فیض صحبت گر این زمان بیایید
بیدل به هرتب وتاب ممنون التفاتی ست
نامهربان بیایید یا مهربان بیایید
یاران در این بیابان از ما اثر مجویید
گمگشتگی سراغیم ما را دگر مجویید
رنگی کزین چمن جست، با هیچکس نپیوست
گرد خرام فرصت از هر گذر مجویید
خفّت زکفه ما معراج بی وقاری ست
خود سنج انفعالیم سنگ از شرر مجویید
در پیری از سر حرص مشکل بود گذشتن
زین تیغ زنگ فرسود اب اینقدر مجویید
پا را جدا ز دامن تمکین چه احتمال است
در خانه انچه گم شد بیرون در مجویید
رنگ پریده ای هست فرصت کمین وحشت
پرواز مقصد ما زین بال و پر مجویید
بی دستگاه تحقیق پوچ است ناز فطرت
گر مغز معنیی نیست جز مو به سر مجویید
عقل و دلایل علم پامال برق عشقند
شب را به شمع و مشعل پیش سحر مجویید
چون شمع، شرم مقصد بر خاک دوخت مژگان
سر رفته رفته باشد زین بیشتر مجویید
هرجا نفس فروماند بر دل فتاد بارش
گم گشتن پی موج جز در گهر مجویید
جایی که یأس بیدل نالد ز بینوایی
نم از مژه مخواهید اه از جگر مجویید
ستمکش تو به قاصد اگر دهد کاغذ
به سیل اشک زند دست و سر دهدکاغذ
ز نقطه تخم امیدم دماند ریشه به خط
چه دولت است که ناگه ثمر دهد کاغذ
چسان صفای بناگوش او کنم تحریر
اگر نه مطلع فیض سحر دهد کاغذ
سیاه کرد فلک نامه امید مرا
برای ان که به هر بی بصر دهد کاغذ
ز دود کلفت دل رنگ نامه ام ابری ست
مگر به او خبر از چشم تر دهد کاغذ
به هر دلی رقم داغ عشق مایل نیست
بگو به لاله که خوش رنگ تر دهد کاغذ
چه دود دل که نپیچیده ای به پرده خط
عجب مدار که بوی جگر دهد کاغذ
هزار نقش ز هر پرده روشن است اما
به بی سواد چه عرض هنر دهد کاغذ
نفس مسوز به پرواز لاف ما و منت
به شعله تا چقدر بال و پر دهد کاغذ
به مفلسی نتوان لاف اعتبار گرفت
که عرض قدر به افشان زر دهد کاغذ
تهی ز کینه مدان طینت تنکرویان
ز سنگ عرض شرر بیشتر دهد کاغذ
به دست غیر تو ایینه دادم و خجلم
چو قاصدی که به جای دگر دهد کاغذ
قلم به حسرت دیدار عجز تحریر است
بیاض دیده به مژگان مگر دهد کاغذ
سفینه در دل دریا فکنده ام بیدل
مگر ز وصل کناری خبر دهد کاغذ
ای ساز بر و دوش تو پیراهن کاغذ
تا چند به هر شعله زنی دامن کاغذ
کس نیست که بر خشکی طبعت نستیزد
گر اتش وگر اب بود دشمن کاغذ
بی کسب هنر فیض قبولی نتوان یافت
تا حفظ نماید نتوان خواندن کاغذ
هر نامه بی مطلب ما جای رقم نیست
قاصد نفسی سوخته در بردن کاغذ
گر اگهی، ایینه ات از زنگ بپرداز
ای علم تو مصروف سیه کردن کاغذ
سهل است به هر شیشه دلی تیغ کشیدن
دارد نم ابی شرر خرمن کاغذ
هر نقطه که از شوخی خال تو نویسند
ارام نگیرد چو شرر بر تن کاغذ
از راه تو اسان نرود نقش جبینم
خط پنجه دیگر زده در دامن کاغذ
تسلیم من از افت گردون نهراسد
بر هم نخورد حرف به پیچیدن کاغذ
ثبت است جواب خط عاشق به دریدن
درباب صریر قلم از شیون کاغذ
فریادکه در مکتب بیحاصل امکان
یک نسخه نیرزید بگرداندن کاغذ
بیدل دل عاشق به هوس رام نگردد
اخگر نشود تکمه پیراهن کاغذ
ای شعله نهال از قلمت گلشن کاغذ
دود از خط مشکین تو در خرمن کاغذ
خط نیست که گل کرد از ان کلک گهربار
برخاسته از شوق تو مو بر تن کاغذ
با حسرت دل هیچ نپرداخت نگاهت
کاش اینه می داشت فرستادن کاغذ
لخت جگرم سد ره ناله نگردید
پنهان نشد این شعله به پیراهن کاغذ
از وحشت اشوب جهان هرچه نوشتم
افشاند خط از خویش پر افشاندن کاغذ
سهل است به این هسی موهوم غرورت
اتش نتوان ریخت به پرویزن کاغذ
با تیغ توان شد طرف از چرب زبانی
در اب چو روغن نبود جوشن کاغذ
بر فرصت هستی مفروشید تعین
گو یک دو شرر چین نکشد دامن کاغذ
چون خامه خجالت کش این مزرع خشکیم
چیدیم نم جبهه به افشردن کاغذ
بیدل سر فواره این باغ نگون است
تاکی به قلم اب دهی گلشن کاغذ
از غبار جلوه غیر تو تا بستم نظر
چون صف مژگان دو عالم محو شد در یکدگر
بسته ام محمل به دوش یأس و از خود می روم
بال پروازی ندارد صبح جز چاک جگر
خدمت موی میانت تاکه را باشد نصیب
گلرخان را زین هوس زنار می بندد کمر
چون گهر زین پیش سامان سرشکی داشتم
این زمانم نیست جزحیرت سراغ چشم تر
وحشت حسرت به این کمفرصتی مخمورکیست
صورت خمیازه دارد چین دامان سحر
عالمی را از تغافل ربط الفت داده ایم
نیست مژگان قابل شیرازه بی ضبط نظر
این تن اسانی دلیل وحشت سرشار نیست
هرقدر افسرده گردد سنگ می بندد کمر
گر فلک بی اعتبارت کرد جای شکوه نیست
بر حلاوت بسته ای دل چون گره در نیشکر
فکر فردا چند از این خاک غبار اماده است
هم تو خواهی بود صبح خویش یا صبح دگر
سیر رنگ و بو هوس داری زگل غافل مباش
شوخی پرواز نتوان دید جز در بال و پر
چند باید شد هوس فرسود کسب اعتبار
سر هم ای غافل نمی ارزد به چندین دردسر
منزل سرگشتگان راه عجز افتادگی ست
تا دل خاک است بیدل اشک را حد سفر
بر تماشای فنایم دوخت پیریها نظر
یافتم در حلقه گشتن حلقه چشم دگر
از هجوم حیرتم راه تپیدن وانشد
پیکرم سر تا قدم اشکی ست در چشم گهر
رفت ان سامان که در هر چشم سیلی داشتم
این زمانم اب باید شد به یاد چشم تر
چون سپند اخر نمی دانم کجا خواهم رسید
می روم از خود به دوش ناله های خود اثر
معنی دل در خم و پیچ امل گم کرده ام
یک گره تا کی به چندین رشته باشد جلوه گر
بسکه سامان بهار عیش امکان وحشت است
می زند گل از نفس چون صبح دامن بر کمر
شبنمی در کار دارد گلشن عرض قبول
جز خجالت هرچه ان جا می توان بردن مبر
جوهر اصلی ندامت می کشد از اعتبار
رو به ناخن می کند چون سکه پیدا کرد زر
لب گشودنهای ظالم بی غبار کینه نیست
می شمارد عقده های سنگ پرواز شرر
عافیت مخمور شد تا ساغر جرأت زدیم
اشیان خمیازه گشت از دستگاه بال و پر
دود سودای تنزه از دماغ خود برار
گر پری خواهی تماشاکن دکان شیشه گر
در دکان وهم و ظن بیدل قماش غیر نیست
خودفروشیهاست انجا غیر ما از ما مخر
چه رسد ز نشئه معنوی به دماغ بی حس بی خبر
ز پری پیامی اگر بری به دکان شیشه گران مبر
در اعتباری اگر زنی مگذر ز ساز فروتنی
که به کام حاصل مدعا به تلاش ریشه رسد ثمر
به وداع قافله هوس، دل جمع ناقه کش تو بس
نگذشته محمل موج کس، ز محیط جز به پل گهر
نگهی که در چمن ادب، هوس انتظار چه عبرتی
چو سحر ز چاک دل اب ده، به گلی که خنده زند به سر
چو سرشک تا نکشی تری، مگذر ز جاده خودسری
ستم است رنج قدم بری به خرام ابله درنظر
به شمار عیب گذشتگان، مگشا ز هم لب تر زبان
اگر از حیا نگذشته ای به فسانه پرده کَس مَدر
سر و برگ فرصت اگهی همه سوخت غفلت گفتگو
چو چراغ انجمن نفس به فسانه شد شب ما سحر
غم بی تمیزی عافیت نشود ندامت هوش کس
به چه سنگ کوبم از ارزو سر ناکشیده به زبر پر
هوس حلاوت این چمن نسزد به جبهه گره زدن
به هوا چه خط که نمی کشد تری از طبیعت نیشکر
نرسید دامن همتی به تظلم غم بیکسی
زده ایم دست بریده ای به زمین چو بهله بی کمر
به صفی که تیغ اشارتش کند امتحان جفاکشان
فکند جنون گذشتگی سربیدل از همه پیشتر
در طلسم درد از ما می توان بردن اثر
گرد ما چون صبح دارد دامن چاک جگر
گرمی هنگامه هستی نگاهی بیش نیست
شمع را تار نفس محو است در مدّ نظر
زین محیط اخر به جرم عافیت خواهیم رفت
موج ارامیده دارد چین دامان گهر
بسکه جز عریان تنی ها نیست سامان کسی
پوست جای سایه می ریزد، نهال بارور
صحبت نیکان علاج کین ظالم می شود
در دل خارا به اب لعل اگر ریزد شرر
خفّت ابله دو بالا می زند در مفلسی
می شود از خشک گردیدن سبکتر چوب تر
از مدارا غوطه در موج حلاوت خوردن است
چرب و نرمیها زبان پسته گیرد در شکر
ای حباب از زورق خود اینقدر غافل مباش
نیست در دریای امکان جز نفس موج خطر
فکر جمعیت در این گلشن گل بیحاصلی ست
غنچه از هر برگ دارد دست نومیدی به سر
سایه گم گشته را خورشید می باشد سراغ
قاصدت هم از تو می باید ز ماگیرد خبر
بیش از این بر ناز نتوان خفّت تمکین گماشت
ای خرامت موج گوهر اندکی اهسته تر
سجده عجز است بیدل ختم کار سرکشی
عاقبت از داغ تیغ شعله اندازد شرر
در گلستانی که سرو او نباشد جلوه گر
شاخ گل شمشیر خون الودم اید در نظر
دست جرأتها به چین استین گردد بدل
تا تواند حلقه گردیدن به ان موی کمر
تا کند روشن سواد مصرع ابروی او
می نویسد مدّ بسم الله ماه نو به زر
بر ندارد دست زنگار از کمین اینه
هر که را ذوق نمایش بیش، کلفت بیشتر
در تمیز اب و رنگ سرو و گل عاری مباش
لفظ موزون دیگر است و معنی رنگین دگر
عالم امکان نمی ارزد به چندین جستجو
زین ره اخر می بری خود را دگر زحمت مبر
محو شوقم، تهمت الود فسردن نیستم
در گریبان تأمل قطره ها دارد گهر
قصه ها محو است در اغوش بخت تیره ام
شام من جای نفس عمریست می دزدد سحر
اندکی پیش ا، که حیرت نارسای جرأت است
چشم از ایینه نتوان داشت بردارد نظر
دل نه تنها بیدل از برق تمنا سوختیم
دیده هم از مردمک دارد گل رعنا ثمر
دست داری برفشان چون کل در این کلزار زر
داغ می خواهی بنه چون لاله درکهسار سر
تا مگر در بزمگاه عشق پروازت دهند
همچو پروانه به موج شعله ای بسپار پر
تو درون خانه مست خواب و در بیرون در
در غمت از حلقه دارد دیده بیدار در
دشمن مشق رسایی نیست جزنفس لعین
کوش، ان دارد که گشت از مکر این مکارکر
هر سحرگه غوطه ها در اشک بلبل می زند
نیست از شبنم چمن را جامه و دستار تر
از غبار خاطر من جوهری ارد به کف
بگذرد تیغ خیالش از دل افگارگر
غیر بار عشق هر باری که هست افکندنی ست
بیدل ار باری بری، باری به دوش این باربر
زاهد ز دعوت خلق دارد عجب کر و فر
گر کوشه گیری این است رحمت به شور محشر
واعظ به اوج معنی گر راه شرم دارد
باید ز خود براید بر پایه های منبر
جهدی که نور فطرت بی نور برنتابد
از قول و فعل شخص است اندیشه ها مصور
سرمنزل تسلی سیر قفای زانوست
فرسخ شماره ای نیست از موج تا به گوهر
حکم صفای فطرت در سکته هم روان است
اب گهر نسازد استادگی مکدر
هرچند ناتوانم، با ناله پرفشانم
بیمار عشق دور است از التفات بستر
مپسند طبع ازاد تهمت کش تعلق
من الاخیر منشان بر کشتی قلندر
پست و بلند مژگان سد ره نگه چند
اوراق این گلستان بر هم گذار و بگذر
حیرت سرای تحقیق صد چشم بازدارد
چون خانه های زنجیر موضوع حلقه در
اینه تا قیامت حیران خاک لیسی ست
خشکی نمی توان برد از چشمه سکندر
نقش بساط فغفور اشفته می نوشتند
سر زد زموی چینی اخر خطی به مسطر
صد شکر شکوه کس از عجز ما نبالید
فربه نشدگره هم زین رشته های لاغر
چون سایه سعی پستی تشویش لغزش داشت
خاکم به مشق راحت گفت اندکی فروتر
صد رنگ جلوه در پیش اما چه می توان کرد
افسون وعده دارد گل بر بهار دیگر
بیدل در این هوسگاه تا چند خود نمایی
ساز تغافلی هم ایینه شد مکرر
سعی نفس کفیل توست زحمت جستجو مبر
ربشه دواندنش بس ست پای رسیدن ثمر
درخط مرکز وفا ننگ بلند و پست نیست
سر به طواف پا بریم گر نرسد قدم به سر
داغ فسون هستی ام معنی دل ز ما مپرس
اینه را نفس زدن برد به عالم دگر
شرکت انفعال خلق جوهر نشئه حیاست
بر نم جبهه ام فزود دامن هرکه گشت تر
عمرگذشت و می کشد ساز ادب ترانه ام
ناله ای از میان او یک دو عدم به پرده تر
دل به ادبگه وفا داشت سراغ مدعا
شاهد پرده حیا گفت همان برون در
درخور عرض راز دل بخیه گشاست زخم لب
تا ندرند پرده ات پرده هیچکس مدر
طور ز اه بیدلی سینه به برق داد و سوخت
عشق گر این پیام اوست وای به حال نامه بر
اینه زنگ خورد و رفت صیقل ما چه ممکن است
از شب ما سلام گوی شام تو گر شود سحر
عجز به سر نمی کشد غیر کدورت از صفا
سیر پری ز سنگ کن بی نفس است شیشه گر
طاقت یک جهان طلب در دل بی دماغ سوخت
راه هزار موج زد ابله پایی گهر
بیدل اگر نشسته ایم راه هوس نبسته ایم
دامن ماست زیر سنگ نی سر ما به زیر پر
شبی که شعله یاد تو داشت سیر جگر
چو اخگرم عرق چهره بود خاکستر
سراغ صبح مهیای ساز گم شدن ست
نموده اند مرا در شکست رنگ اثر
سبکروان فنا با نفس نمی سازند
ز دود ریشه ندارند دانه های شرر
کمال سوختگان پیچ و تاب نومیدی ست
فتیله اینه داغ را بود جوهر
به محفلی که نگاهش تغافل الودست
به گرد حلقه ماتم تپد خط ساغر
به وصف صبح بناگوش او چه پردازد
ز رشته است نفس خشک در دل گوهر
مناز بر هنر ای ساده دل که اینه ها
ز دست جوهر خود خاک کرده اند به سر
فروغ محفل بی ابروی عمر هواست
به جز نفس نتوان رفتن از بساط سحر
تپش کدورتم از طبع منفعل نرود
نمی رود به فشردن غبار دامن تر
خروش اهل حیا پرده دار خاموشی ست
صدای کاسه چشم است پیچ و تاب نظر
گرفتم انکه به خود وارسی چه خواهی دید
چو عکس بر در ایینه احتیاج مبر
به سلک نظم رسید ابروی ما بیدل
گهر به رشته کشیدیم از خط مسطر
نه جام باده شناسم نه کاسه طنبور
جز انقدرکه جهان یکسر است و چندین شرر
ندانم انهمه کوشش برای چیست که چرخ
ز انجم ابله دار است چون کف مزدور
هجوم ابله اشک پر به سامان است
درین حدیقه همین خوشه می دهد انگور
به خرده بینی غماز عشق می نازیم
که تا به دست سلیمان رسانده ام پی مور
چو غنچه گلشن پوشیده حالتی دارم
به بیضه شوخی عنقاست در پر عُصفور
ز اهل قال توان بوی درد دل بردن
به جای نغمه اگر خون کشد رگ طنبور
جهان طربگه دیدار و ما جنون نظران
پی غبار خیالی رسانده ایم به طور
کشیده اند در این معرض پشیمانی
عسل تلافی نیش از طبیعت زنبور
ز موج درخور جهدش شکست می بالد
به عجز پیش نرفته ست اعتبار غرور
توان معاینه کرد از فتیله سازی موج
که بحر راست چه مقدار در جگر ناسور
چو شمع موم به جز سوختن چه اندوزد
کسی که ماند ز شهد حقیقتی مهجور
ز یار دورم و صبری ندارم ای ناصح
دل شکسته همین ناله می کند مغرور
ز سردمهری ایام دم مزن بیدل
مباد.چون سحرت از نفس دمد کافور
هوای تیغ تو افتاد تا مرا در سر
به موج چشمه خورشید می زند ساغر
حضور منزل دل ختم جاده نفس است
پی درودن هر ریشه می رسد به ثمر
چو لاله غیر سویدا چه جوشد از دل ما
حباب داغ شمارد، محیط خون جگر
به کسب طینت بیمغز باب عرفان نیست
ز باده نشئه محال است قسمت ساغر
سخن چو اب دهد طبعهای بیحس را
به نثر و نظم نگردد، دماغ کاغذ، تر
ستم به خامه کند خشکی دوات اینجا
زبان به حرف نگردد چوگوش باشدکر
نجات یافت ز مرگ انکه با قضا پیوست
به چوب دسته الم نیست از جفای تبر
زنیک و بد مژه بستن هجوم عافیت است
خمار خواب مکش گر فکندی این بستر
در این زمانه که غیر از سکوت افت نیست
به تیغ حادثه همواری ام نمود سپر
نداشت مایده عمر بیوفا مزه ای
نمک زدندکباب مرا ز خاکستر
درای قافله رنگ سخت خاموش است
خبر مگیرکه از ماگرفته اند خبر
تظلم تو بجایی نمی رسد بیدل
در این بساط به امید بخیه جیب مدر
با همه بی دست و پایی اندکی همت گمار
اسمان می بالد اینجا کودک دامن سوار
وضع بیکاری دلیل انفعال کس مباد
تا ز سعی ناخنت کاری گشاید سر مخار
پرفشانیهاست ساز اعتبار، اگاه باش
غیر رنگ و بو چه دارد کسوت رنگ بهار
سرو اگر باشد به این دلبستگی ازادیش
ناله خواهد شد ز طوق قمریان فتراک وار
فرق نتوان یافتن در عبرت اباد ظهور
اشک شمع انجمن تا گریه شمع مزار
در چمن هر جا مهیای پرافشانی است رنگ
غنچه می گوید قفس تنگ است پاس شرم دار
راه صحرای عدم طی کردنت اسان نبود
تا نفس سر می زند بنشین و خار از پا برار
عالمی را طینت بی حاصلم بیکار کرد
بر حنا می چربد این رنگی که من دارم به کار
هرکجا پا می نهم از تیرگی پا می خورم
چون نفس هرچند دارم راه در ایینه زار
وعده دیدار در خاکم نشاند و پیر کرد
شد سفید اخر ز مو یم کوچه های انتظار
ظرف وصلم نیست اما در کمینگاه امید
رفتن رنگم تهی کرده ست یک اغوش وار
حرص اسان برنمی دارد دل از اسباب جاه
عمرها باید که گردد اب درگوهر غبار
گرد جاه از اشیان فقر بیرون رانده ام
خورده است این نقد هم ازتنگی دستم فشار
بیخودی بیدل فسون شعله جواله داشت
رنگ گرداندن کشید اخر به گرد من حصار
تا کنم از هر بن مو رنگ هستی اشکار
جام می خواهم در این میخانه یک طاووس دار
سوختن می بالد اخر از کف افسوس من
دامنی بر اتش خود می زند برگ چنار
تیره بختی چون سیاهی ناله ام را زیر کرد
سوخت اخر همچو سنگ سرمه در طبعم شرار
اهم از خاکستر دل سرمه الود حیاست
ناله خاموش داغم چون نسیم لاله زار
سعی بیتابم کمند جذبه اسودگی ست
از تپیدن می رسد هر جزو دریا درکنار
اتش رنگی که دارد این چمن بی دود نیست
اب می گردد به چشم شبنم از بوی بهار
ای که هوشت نغمه از بال و پری وامی کشد
بر شکست شیشه ما هم زمانی گوش دار
دیده ها در جلوه کاهت زخمی خمیازه اند
باده جام تحیر نیست جز رنگ خمار
عمرها شد در خیال افتاب و اینه
سایه وار از الفت زنگار می دزدم کنار
با تن اسانی ز ما کم فرصتان نتوان گذشت
برق هم دارد حسابی با خس اتش سوار
انتقام از دشمن عاجز کشیدن کار نیست
گر تو مردی این خیال پوچ از خاطر بدار
از نفس چون صبح نتوان بخیه زد در جیب عمر
روزن این خانه بیدل تا کجا بندد غبار
جسم غافل را به اندوه رم فرصت چه کار
کاروان هر سو رود بر خویش می بالد غبار
عیش این گلشن دلیل طبع خرسند است و بس
ورنه ازکس بیدماغی برنمی داردبهار
طاقت خودداری از امواج دریا برده اند
داد ما را عشق در بی اختیاری اختیار
همنوایی کو که از ما واکشد درد دلی
اب هم در ناله می اید به ذوق کوهسار
دیده نتوان یافتن روشن سواد جلوه اش
تا غبارت برنمی خیزد ز راه انتظار
دل به ذوق وصل نقشی می زند بر روی اب
ای هوس ایینه بشکن سخت بیرنگ است یار
بی نگاه واپسینی نیست از خود رفتنم
چون رم اهوست گرد وحشتم دنباله دار
عشرت گلزار بیرنگی مهیا کرده ام
در خزانم رنگهای رفته می اید به کار
نخل اهم، ابیار من گداز دل بس است
بحر رحمت گو مجوش و ابر احسان گو مبار
تا نباشم خجلت الود زمینگیری چو سنگ
محمل پرواز من بستند بر دوش شرار
سر متاب از چاک جیب و دامن دیوانگی
شانه ای در کار دارد ریشخند روزگار
برق راحتهاست بیدل اعتبارات جهان
نعل دراتش ز جوش رنگ می گردد بهار
چشم تعظیم ازگران جانان این محفل مدار
کوفتن گردد عصا کز سنگ برخیزد شرار
سیر این گلشن مالش انفعال خرمی ست
عاقبت سر در شکست رنگ می دزدد بهار
هرچه می بالد علم بر دوش گرد عاجزی ست
نیستان شد عرصه از انگشتهای زینهار
از بنای چینی دل کیست بردارد شکست
ای فلک گر مردی این مو از خمیر ما برار
نشئه دور و تسلسل تاکه راگردد نصیب
جای ساغر ششجهت خمیازه می چیند خمار
دل ز ضبط یک نفس جمعیت کلیش نیست
بحر ز افسون گهر تا کی ز خود گیرد کنار
عالم امکان تماشاخانه ایینه است
هرچه می بینم به رنگ رفته خویشم دچار
با دل افتاده ست کار زندگی اگاه باش
اب را ناچار باید گشت درگوهر غبار
مرزبان یأس امشب نام فرهاد که بود
کز گرانی شد صدا نقش نگین کوهسار
بوی پیراهن به حسرت کرد خلقی را مثل
می کشد یک دیده یعقوب چندین انتظار
از نفس سعی جنون ناقصم فهمیدنی ست
صد گریبان می درم اما همین یک رشته وار
می کشم تا قامت پیری ست بار هرچه هست
گو فلک دوش خم خود نیز بر دوشم گذار
بوریای فقرم اخر شهره افاق شد
هر سر موی من اینجا چون نفس شد نی سوار
زحمت فکر درودن تا کی ای کشت امل
پرکهن شد ریشه اکنون گردن دیگر برار
بیدل از علم و عمل گر مدعا جمعیت است
هیچ کاری غیر بیکاری نمی اید به کار
چیست هستی به ان همه ازار
گل چشمی و ناز صد مژه خار
عیش مزد خیال نومیدی ست
حسرتی خون کن و بهار انگار
نیست امروز قابل ترجیح
حلقه صحبتی به حلقه مار
در ترش رویی انفعالی هست
سرکه ناچار عطر ارد بار
دم پیری ز خود مشو غافل
صبح را نیست در نفس تکرار
شاید ایینه ای ببار اید
تخم اشکی به یاد جلوه بکار
حیرتت قدردان این چمن است
رنگ ما نشکنی، مژه مفشار
چون قلم عندلیب معنی را
بال پرواز نیست جز منقار
سرکشی سنگ راه ازادی ست
کوه، صحراست، گر شود هموار
نوسواد کتاب امیدم
غافلم زانچه می کنم تکرار
خلوت بی تکلفی دارم
که اگر وارسم ندارم بار
بیدل این باغ حیرت ابادست
هر گل انجاست پشت بر دیوار
خاک ما نامه ها به جانب یار
می نویسد ولی به خط غبار
خون شو ای دل که بر در مقصود
کوشش ناله ام ندارد بار
ذوق ایینه سازیی داریم
از عرقهای خجلت دیدار
شوق مفت است ورنه زین اسباب
ناامیدی ندارد اینهمه کار
دل گرفتار رشته امل است
مهره از دست کی گذارد مار
پیرگشتی چه جای خودداری ست
نیست در خانه کمان دیوار
حیرت ما سراسری دارد
صبح ایینه کرده است بهار
هستی افت شمر چه موج و چه بحر
کم ما هم مدان کم از بسیار
منعم و اگهی چه امکان است
مخمل از خواب کی شود بیدار
بگذر از سرکشی که شمع اینجا
از رگ گردن است بر سر دار
طایر گلشن قناعت ما
دانه دارد ز بستن منقار
سخت نتوان گرفت دامن دهر
بیدل از هرچه بگذری بگذار
در هوس گاه عالم بیکار
اگرت ناخنیست سر میخار
مگذر از عشرت برهنه سری
پای پیچ است پیچش دستار
فرصتی نیست نقد کیسه صبح
ای هوا مایه ات نفس بشمار
فکر جولان مکن که روی زمین
از هجوم دل است ابله زار
چون نگین بهر سجده نامی
بسته ایم از خط جبین زنار
سیر مجمل، مفصلی دارد
دانه مهریست بر سر طومار
چیست معموره فریب جهان
دل بنای شکستگی معمار
شش جهت از دل دو نیم پر است
خاطرت خوش که گندم است انبار
غره منشین به حاصل دنیا
نیست جز مرگ نقد کیسه مار
کینه خیز است طبعهای درشت
سنگ باشد زمین تخم شرار
چون گهر کسب عزت اسان نیست
سر به کف گیر و ابرو بردار
بیدل افسانه بشنو و تن زن
شب دراز است وگفت و گو بیکار
ای ابر نی به باغ و نه در لاله زار بار
یادی ز اشک من کن و درکوی یار بار
قامت به جهد، حلقه شد، اما چه فایده
ما را نداد دل به در اختیار بار
ایینه وصال ندارد غبار وهم
بندد اگر ز کشور ما انتظار بار
از درد زه براکه در این انجمن هنوز
ننهاده است حامله اعتبار بار
ای شمع گریه تو دل انجمن گداخت
ای اشک شعله بار به خاک مزار بار
درد شکست دل همه را در زمین نشاند
یک شیشه کرده اند بر این کوهسار بار
هرچند استان کرم تشنه وفاست
اب رخ طلب نتوان ریخت بار بار
گر در مزاج جوش غنا کسب پختگی ست
دیگ شعور را نسزد ننگ و عار بار
ناموس یک جهان غم از این دشت می بریم
پیری تو هم به دوش من از خم گذار بار
گلچینی حدیقه تسلیم اگهی ست
باغ بهار خیره سری گو میار بار
بیدل ز هر دو کَون فراموشیت خوش است
زین بیش نیست گر همه گویم هزار بار
ترک دنیا کن غم این سحر باطل برمدار
انچه پشت پاش بردارد تو بر دل برمدار
تا نگردد همتت ممنون سامان غنا
چون گهر زین بحر غیر از گرد ساحل برمدار
گر ز جمع مال سودی بایدت برداشتن
غیر این باری که دارد طبع سایل بر مدار
از حیا دور است سعی خفت روشندلان
شمع اگر خاموش هم گردد ز محفل برمدار
سجده مقبول است در هر دین و ایینی که هست
گر قدم دزدیدی از ره سر ز منزل برمدار
گر مروت قدردان ابروی زندگی ست
تا توانی چون نفس دست از سر دل برمدار
ذوق بیرنگی برون رنگ نتوان یافتن
محو لیلی باش و چشم از گرد محمل برمدار
انقدر خون شهیدت گلفروش ناز نیست
رنگ ناموس حنا از دست قاتل برمدار
تا مبادا پا خورد خواب جنون هنگامه ای
خاک ان منزل که دارد خون بسمل برمدار
پیش قاتل شرم دار از دیده قربانیان
تا نگه باقی ست مژگان در مقابل برمدار
از تماشاخانه امکان به عبرت قانعم
یارب این گوهر زپیش چشم بیدل برمدار
مردی چو شمع در همه جا، جا نگاه دار
هرچند سر به باد رود پا نگاه دار
گوهر دهد دمی که کند قطره ضبط موج
دل جمع کن عنان نفس ها نگاه دار
تا گم نگردد اینه بی نشانی ات
هرجا روی به سر پر عنقا نگاه دار
ابرام ما ذخیره صد رنگ ابروست
هر خجلتی که می بری از ما نگاه دار
اغوش بی نیاز دل از مدعا تهی است
این شیشه را به سنگ فکن یا نگاه دار
هرجا خط رعایت احباب خواندنی ست
نام وفا همان به معما نگاه دار
یک بار صرف یأس مکن یاد رفتگان
چیزی ز دی به عبرت فردا نگاه دار
در بزم وصلم ارزوی جلوه داغ کرد
یارب مرا ز خواهش بیجا نگاه دار
تا در چه وقت شعله زند دود احتیاج
مشتی عرق به منع تقاضا نگاه دار
ای منکر محال اگر مرد طاقتی
یاد خرام او کن و خود را نگاه دار
بی باده نیز شیشه به طاق هوس خوش است
ما را به یادگار دل ما نگاه دار
دامان عجز با همه قدرت ز کف مده
از سر فتادنی به ته پا نگاه دار
تا حرص کم خورد غم چیزی نداشتن
ای بوالفضول دست ز دنیا نگاه دار
بیدل غریب کشور لفظ است معنی ات
عرض پری به عالم مینا نگاه دار
ای هوس قطع نفس کن ساعتی دنگم گذار
بیخماری نیست مستی شیشه در سنگم گذار
بوی منت برنمی دارد دماغ همتم
از غرض بردار دست و بر دل تنگم گذار
بیخودان محمل کش گرد دو عالم وحشتند
گر شکست دامنت بارست بر رنگم گذار
ای جنون عمریست می خواهم دلی خالی کنم
شیشه ام را بشکن و گوشی بر اهنگم گذار
کس ندارد جز عرق تاب جدال اهل شرم
اب شو انگه قدم در عرصه جنگم گذار
داغ را غیر از سیاهی سایه دیوار نیست
یک دو روزی عافیت ایینه در زنگم کذار
بی جنون دنیا و عقباکسوت ناکامی است
زین دو دامن یک گریبان وار در چنگم گذار
پله میزان موهومی نمی باشد گران
گو فلک همچون شرر در سنگ بی سنگم گذار
بی دماغی نقد امکان را ودیعت خانه ای ست
مهر هر گنجی که خواهی بر دل تنگم گذار
نُه فلک بیدل غبار استان نیستی ست
گر تو مرد اعتباری پا به اورنگم گذار
در این ادبکده جز سر به هیچ جا مگذار
جهان تمام زمین دل است پا مگذار
چو خامه تا نکشی خفّت نگون ساری
به حرف هیچکس انگشت ژاژخا مگذار
تظلم ضعفا چند گیردت دنبال
به هر رهی که روی گرد بر قفا مگذار
در اتشیم ز برق گذشته فرصت
سپند تا نجهی پا به خاک ما مگذار
جهان قلمرو مشق سیاهکاری نیست
چو امتحان قلم نقطه جابه جا مگذار
مقیم خلوت ناموس بی نشانی باش
درت اگر همه دست و دل است وامگذار
قناعت اینه ای نیست مختلف تمثال
غبار خود به ره منت صفا مگذار
ترانه نگه واپسین چه ابرام است
ز خود ودیعت حسرت در این سرا مگذار
جبین شمع به قدر نم اشیان صباست
تو نیز یک دو عرق دامن حیا مگذار
حمایت تو بهارافرین چتر گل است
به فرق بی کلهان دست بی حنا مگذار
شنیده ام تویی انجا که کس نمی باشد
مرا ز قافله بیکسان جدا مگذار
به داغ می رسد از شعله های شمع اواز
کزین شررکده رفتیم ما، تو جا مگذار
رموز دهر عیان است فهم کن بیدل
بنای فطرت خود بر فسانه ها مگذار
تا کی خیال هستی موهوم، سر برار
عنقایی، ای حباب، از این بیضه پر برار
حیف از دلی که رنج فسون نفس کشد
از قید رشته ای که نداری گهر برار
جهدی که شعله ات نکشد ننگ اخگری
خاکستری برون ده و رخت سفر برار
دل جمع کن ز امد و رفت خیال پوچ
بر روی خلق از مژه بسته در برار
سامان دهر نیست حریف قناعتت
این بحر را به قدر لب خشک تر برار
سیماب رو در اتش و روغن در اب باش
خود را ز جرگه بد و نیک این قدر برار
پشت دوتا تدارک او بار سرکشی ست
تیغ ان زمان که ریخت دم از هم به سر برار
اهی به لب رسان که نیفسرده ای هنوز
زان پیشتر که سنگ براری شرر برار
سامان تازه رو یی ات از شمع نیست کم
خار شکسته را ز قدم گل به سر برار
فکر شکست چینی دل مفت جهد گیر
مویی ست در خمیر تو ای بی خبر برار
در خون نشسته است غبار شهید عشق
ای خاک تشنه مرده زبان دگر برار
بیدل نفس به یاد خدنگت گرفته است
تا زندگی ست خون خور و تیر از جگر برار
چشم واکردم به خویش اما ز اغوش شرار
غوطه خوردم در دم خواب فراموش شرار
از شکوه اه عالمسوز من غافل مباش
گلخنی خوابیده است اینجا در اغوش شرار
فرصت هستی گشاد و بست چشمی بیش نیست
این شبستان روشن است از شمع خاموش شرار
با همه کم فرصتی دیگ املها پخته ایم
برق هوشی کوکه برداربم سرپوش شرار
نیست صبح هستی ما تهمت الود نفس
دود نتواند شدن خط بناگوش شرار
کسوت دیگر ندارد خجلت عریان تنی
می دهد پوشیدن چشم از بر و دوش شرار
داغ نیرنگم که در اندیشه رمز فنا
منتظر من بودم و گفتند در گوش شرار
یک دل اینجا غافل از شوق تو نتوان یافتن
سنگ هم دارد همان خمخانه جوش شرار
ساقی این محفل عبرت ز بس کمفرصتی ست
می کشد ساغر ز رنگ رفته مدهوش شرار
کو دماغ الفتی با این و ان پرداختن
کز دماغ خویش لبریزم چو اغوش شرار
نیست اسان از طلسم خویش بیرون امدن
بیدل اینجا محمل سنگ است بر دوش شرار
شد نظر واکردنی خواب فراموش شرار
لغزش پای نگاهی داشت مدهوش شرار
بر خیالی چیده ایم از دیده تا دل انتظار
لیلی این انجمن وهم است و محمل انتظار
تا دل از امید غافل بود تشویشی نبود
ساز استغنای ما را کرد باطل انتظار
هرکه را دیدیم فکری انسوی تحقیق داشت
بیکرانی رفت از این دریای ساحل انتظار
از هوس جز ناامیدی با چه پردازدکسی
جست وجو اواره است و پای در گل انتظار
نقش پا هر گامت اغوش دگر وامی کند
ای طلب شرمی که دارد چشم منزل انتظار
قطره ات دریاست گر از وهم گوهر بگذری
عالمی را کرده است از وصل غافل انتظار
چشم واکردیم اما فرصت دیدار کو
بر شرارکاغذ ما بست محمل انتظار
عمرها شد از توقع ابیار عبرتیم
ریشه کشت امل خاک است و حاصل انتظار
بر شبستان خیال وهم و ظن اتش زنید
شمع خاموش است و می سوزد به محفل انتظار
وعده احسان به معنی ازگدایی نیست کم
از کرم ظلم است اگر خواهد ز سایل انتظار
مرده ایم اما همان صبح قیامت در نظر
این کفن می پرورد در چشم بسمل انتظار
در محبت ارزو را اعتبار دیگر است
این حریفان وصل می خواهند و بیدل انتظار
چشم واکن رنگ اسرار دگر دارد بهار
انچه در وهمت نگنجد جلوه گر دارد بهار
ساعتی چون بوی گل از قید پیراهن برا
از تو چشم اشنایی انقدر دارد بهار
کهکشان هم پایمال موج توفان گل است
سبزه را از خواب غفلت چند بردارد بهار
از صلای رنگ عیش انجمن غافل مباش
پاره هایی چند بر خون جگر دارد بهار
چشم تا واکرده ای رنگ از نظرها رفته است
از نسیم صبح دامن بر کمر دارد بهار
بی فنا نتوان گلی زین هستی موهوم چید
صفحه ما گر زنی اتش شرر دارد بهار
از خزان ایینه دارد صبح تا گل می کند
جز شکستن نیست رنگ ما اگر دارد بهار
ابر می نالد کز اسباب نشاط این چمن
هرچه دارد در فشار چشم تر دارد بهار
ازگل و سنبل به نظم و نثر سعدی قانعم
این معانی درگلستان بیشتر دارد بهار
مو به مویم حسرت زخمت تبسم می کند
هرکه گردد بسملت بر من نظر دارد بهار
زین چمن بیدل نه سروی جست و نه شمشاد رست
از خیال قامتش دودی به سر دارد بهار
سیر گلزار که یارب در نظر دارد بهار
از پر طاووس دامن بر کمر دارد بهار
شبنم ما را به حیرت اب می باید شدن
کز دل هر ذره توفانی دگر دارد بهار
رنگ دامن چیدن و بوی گل از خود رفتن ست
هر کجا گل می کند برگ سفر دارد بهار
جلوه تا دیدی نهان شد رنگ تا دیدی شکست
فرصت عرض تماشا اینقدر دارد بهار
محرم نبض رم و ارام ما عشق است و بس
از رگ گل تا خط سنبل خبر دارد بهار
ای خرد چون بوی گل دیگر سراغ ما مگیر
درجنون سرداد ما را تا چه سر دارد بهار
سیر این گلشن غنیمت دان که فرصت بیش نیست
در طلسم خنده گل بال و پر دارد بهار
بوی گل عمریست خون الوده رنگست و بس
ناوکی از اه بلبل در جگر دارد بهار
لاله داغ و گل گریبان چاک و بلبل نوحه گر
غیر عبرت زین چمن دیگر چه بردارد بهار
زندگی می باید اسباب طرب معدوم نیست
رنگ هر جا رفته باشد در نظر دارد بهار
زخم دل عمریست درگرد نفس خوابانده ام
در گریبانی که من دارم سحر دارد بهار
کهنه درس فطرتیم ای اگهی سرمایگان
چند روزی شد که ما را بی خبر دارد بهار
چند باید بود مغرور طراوت های وهم
شبنمستان نیست بیدل چشم تر دارد بهار
تا چند حسرت چمن و سایه های ابر
کو گریه ای که خنده کنم بر هوای ابر
افراط عیش دهر ز کلفت گران ترست
دوش هوا پر ابله شد از ردای ابر
باید به روز عشرت مستان گریستن
مژگان اگر به نم نرسانند جای ابر
زاهد مباش منکر تردامنان عشق
رحمت بهانه جوست در این لکه های ابر
چندین هزار تخم اجابت فراهم است
در سایه بلندی دست دعای ابر
یارب در این چمن به چه اقبال می رسد
چتر بهار و سایه بال همای ابر
توفان به این شکوه نبوده ست موجزن
چشم که پاک کرد به دامن هوای ابر
از اعتبار دست بشستن قیامت است
افتاده است اب چو اتش قفای ابر
جیب جنون مباد ز خشکی به هم درد
زبن چشم تر که دوخته ام بر قبای ابر
جایی که ظرف همت مستان طلب کنند
ماییم و کاسه می و دست گدای ابر
صبح بهار یاد تو در خاطرم گذشت
چندان گریستم که تهی گشت جای ابر
عمری ست می کنم عرق ومی چکم به خاک
بیدل سرشته اند گلم از حیای ابر
شب زندگی سر امد به نفس شماری اخر
به هوا رساند خاکم سحر انتظاری اخر
طرب بهار غفلت عرق خجالت اورد
نگذشت بی گلابم گل خنده کاری اخر
الم وداع طفلی به چه درد دل سرایم
به غبار ناله بردم غم نی سواری اخر
تپشی به باد دادم دگر از نمو مپرسید
چو سحر چه گل دماند نفس ابیاری اخر
سر راه وحشت رنگ ز غبار منع پاکست
ز چه پر نمی فشانی قفسی نداری اخر
گل باغ اعتبارت اثر وفا ندارد
بگذار از اول او را که فروگذاری اخر
به غرور تقوی، ای شیخ، مفروش وعظ بیجا
من اگر ورع ندارم تو به من چه داری اخر
به فسانه تغافل ستم است چشم بستن
نگهی کزین گلستان به چه گل دچاری اخر
عدم و وجود و امکان همه در تو محو و حیران
ز برت کجا رودکس که تو بی کناری اخر
چو چراغ کشته بیدل ز خیال گریه مگذر
مژه ات نمی ندارد ز چه می فشاری اخر
به ارشاد ادب در دستگاه خودسران مگذر
دهل نابسته بر لب در صف واعظ گران مگذر
به تحسین خسیسان هیچ نفرینی نمی باشد
به روی تیغ بگذر بر لب بی جوهران مگذر
دو عالم ننگ دارد یک قدم لغزش به خود بستن
چو خط امتحان بر جاده کج مسطران مگذر
تهی شو از خود و راحت شمر افات دنیا را
گر این کشتی نداری از محیط بیکران مگذر
مروت نیست ای منعم ز درویشان تبرایت
به شکر فربهی از پهلوی این لاغران مگذر
به خوان نعمت اهل دول ننگ است خو کردن
اگر ادم سرشتی در چراگاه خران مگذر
سراغ عافیت از خلق بیرون تازیی دارد
به هرسو بگذری زین دشت و در جز بر کران مگذر
تامل در طریق عشق دارد محمل خجلت
به هر راهی که می باید گذشت از خودگران مگذر
تجردپیشه را نام تعلق می گزد بیدل
مسیحا گر نه ای ازکوچه سوزن گران مگذر
ناتمام همتی تا عجز سامان نیست سر
حیف این پرگار قدرت پا به دامان نیست سر
بی جگر در عرصه غیرت علم نتوان شدن
جز به دوش شمع از این محفل نمایان نیست سر
تحفه تسلیم در هر جا قبول ناز اوست
گر نه ای دیوانه درکوه و بیابان نیست سر
در خم هر سجده اوج ابرویی خفته است
همچو اشکم اه بر هرنوک مژگان نیست سر
بر خیالی بسته ام دستار نیرنگ حباب
ورنه بر دوشی که دارم غیر بهتان نیست سر
بسکه فکر نیستی می بالد از اجزای من
بر هوا چون گردبادم بی گریبان نیست سر
چون گهر چندی ز موج ازاد باید زیستن
تا به قیدگردن افتاده است غلتان نیست سر
اهل همت دامن ازگرد ندامت شسته اند
همچوپشت دست باب زخم دندان نیست سر
در نمد نتوان نهفت ایینه اقبال مرد
زیر مو هرچند پنهان است پنهان نیست سر
وضع راحت در عدم هم مغتنم باید شمرد
ای چراغ کشته دایم درگریبان نیست سر
دانه را گردنکشی با داس می سازد ط رف
طعمه تیغ است تا با خاک یکسان نیست سر
یکدم از اب دم تیغی مدارایش کنید
اخر ای کم همتان زین بیش مهمان نیست سر
همچو شمعم بر امید نارسا بایدگریست
شور تیغی در سر افتاده ست و چندان نیست سر
بیدل امشب در نثار اباد ذوق نام او
سبحه سودای خوشی کرده ست، ارزان نیست سر
در چمن تا قامتش انداز شوخی کرد سر
سرو خاکستر شد و پرواز قمری کرد سر
بی نیازی لازم اقبال عشق افتاده است
عجز مجنون اخر استغنا به لیلی کرد سر
اسمان عمری ست در ایجاد دل خول می خورد
تاکجا بحر ازگهر خواهد تسلی کرد سر
زین محیطش بیش نتوان برد جز رنج پری
از رگ گردن چو موج انکس که دعوی کرد سر
در حقیقت هیچکس از هیچکس ممتاز نیست
نور با ظلمت در این محفل مساوی کرد سر
شاهد بیباکی گردون هجوم انجم است
جوش ساغر داشت کاین طاووس مستی کرد سر
قابل جولان اشکم عرصه دیگر کجاست
هر دو عالم خاک شدکاین طفل بازی کرد سر
بسکه فرصت برگذشتن محمل تعجیل داشت
تا دم از فردا زدم افسانه دی کرد سر
مقصدکلی به فکرکار خویش افتادنست
بی گریبان نیست هر راهی که خواهی کرد سر
بیدل از وضع ادب مگذر که گوهر در محیط
پای سعی موج را از ترک دعوی کرد سر
تیغ در دست است یار از جیب بیرون ار سر
صبح شد بی پرده از خواب گران بردار سر
فال اهنگ شهادت زن که در میدان عشق
هست بی سعی بریدن پای بی رفتار سر
در محیط عشق کافسون شهادت موج اوست
چون حباب از الفت تن بایدت بیزار سر
از زبان بینوای شمع می اید به گوش
کای حریفان نیست اینجا عافیت دربار سر
ای فلک در دور چشم و ابروی ان فتنه جوی
از مه نو ناخنی پیداکن و میخار سر
می نشاند بال قمری سرو را در زیر تیغ
گر کند با قامت او دعوی رفتار سر
دهر اگرگلخن شود سامان عیش من کجاست
یاد رخسار توام داده ست در گلزار سر
از گزند خلق دل فارغ کن و اسوده باش
چند باید داشت باب کوفتن چون مار سر
وضع همواری مده از دست اگر صاحب دلی
نیست اینجا سبحه را جز بر خط زنار سر
بر نتابد وادی تسلیم ما گردنکشی
همچو نقش پا در این ره می شود هموار سر
اهل دنیا را ز جست وجوی دنیا چاره نیست
می کشد ناچار کرکس جانب مردار سر
در جهان بی نیازی جز شهادت باب نیست
شمع سان چندان که مقدورت بود بردار سر
حاصل کار شکفتنهای ما اشفتگی است
غنچه را بعد از دمیدن می شود دستار سر
با کدامین ابرو گردن توان افراختن
همچو شمعم کاش باشد یک بریدن وار سر
جوش بحر بی نیازی تشنه اسباب نیست
چون گهر بی گردن اینجا می دهد بسیار سر
اشک مژگان است بیدل برگ ساز این چمن
می نهد هر غنچه بر بالین چندین خار سر
از بس که زد خیالِ توام اب در نظر
مژگان شکسته ام ز رگِ خواب در نظر
هر گوهری که در صدفِ دیده داشتم
از خجلتِ نثارِ تو شد اب در نظر
روز و شبم به عالم سیرِ خیالِ توست
خورشید در مقابل و مهتاب در نظر
تا کی در انتظارِ بهارِ تبسمت
شبنم صفت نمک زدن خواب در نظر
انجا که نیست ابروی بت قبله حضور
خون می خورد برهمن محراب در نظر
ما در مقام اینه رنگِ دیگریم
چون اشکْ داغ در دل و سیماب در نظر
بیچاره ادمی به تکلف کجا رود
اوهام در تخیل و اسباب در نظر
تا گل کند نگاه به مژگان تنیده است
از زلفِ کیست اینقدرم تاب در نظر
ای جلوه انتظارِ پری، سیرِ شیشه کن
جز لفظ نیست معنیِ نایاب در نظر
بیدل در انتظارِ تو دارد ز اه و اشک
صد گردباد در دل و گرداب در نظر
دام ز سیر گلشن اسباب در نظر
رنگی که شعله می زندم اب در نظر
خون شد دل ازتکلف اسباب زندگی
یک لفظ پوچ و ان همه اعراب در نظر
مخمل نه ایم ولیک ز غفلت نصیب ماست
بیداریی که نیست به جز خواب در نظر
در وادی طلب که سراب است چشمه اش
اشکی مگر نشان دهدم اب در نظر
همواری از طبیعت روشن نمی رود
تار نگاه را نبود تاب در نظر
گلها چوشبنمت به سروچشم جا دهند
گر باشدت رعایت اداب در نظر
بر خویش هم در حسدت باز می شود
گرگل کند حقیقت احباب در نظر
یارب صداع غفلت ما را علاج چیست
مخموری خیال و می ناب در نظر
موهومی حقیقت ما را نموده اند
چون نقطه دهان تو نایاب در نظر
دیگر ز سایه دم تیغت کجا رویم
سرها سجود مایل محراب در نظر
غافل مشو که انجمن اعتبارها
ویرانه ای ست وحشت سیلاب در نظر
اسوده ایم درکف خاکستر امید
بیدل کراست بستر سنجاب در نظر
ز صبح طلعتش ایینه دل را صفا بنگر
ز شام طره اش چون شب دلیل بخت ما بنگر
به کشت صبر ما برق نگاهش را تماشا کن
ز چین ابرویش دندانه داس بلا بنگر
به پای زلف از هر حلقه خلخالی تماشاکن
به دست نرگس بیمارش از مژگان عصا بنگر
غبار خاطر خورشید از خطش برون امد
به باغ دلفریبی شوخی این سبزه را بنگر
به جای خنده های غفلت گل درگلستانها
ز موج اشک بلبل در گلستان حیا بنگر
نشان مردمی بیدل چه جویی از سیه چشمان
وفا کن پیشه و زین قوم ایین جفا بنگر
گل عجزی تصور کن بهارکبریا بنگر
ز ما رنگی تراش و در کف پایش حنا بنگر
ز سیر موج، وضع قطره ها پنهان نمی گردد
به زلف او نظر افکنده ای احوال ما بنگر
نگاه هرزه چون شمع اینقدر بی طاقتت دارد
اگر اسودگی خواهی دمی در زیر پا بنگر
ندارد پرده ی نیرنگ هستی جز من و مایی
به هر نقشی که چشمت واشود رنگ صدا بنگر
به چشم شوخ تا کی هرزه تاز شش جهت بودن
از این و ان نظر بربند و یکجا جمله را بنگر
ز حسرت خانه اسباب سامان گذشتن کو
در این ره تا ابد از خود رو و رو بر قفا بنگر
سواد انتظار جاه تا چشمت کند روشن
به عبرت استخوان کن سرمه و بال هما بنگر
نگاه ناتوانش سرمه کرد اجزای امکان را
قیامت دستگاهی های این مژگان عصا بنگر
حباب باده امشب با صراحی چشمکی دارد
که برتشویش قلقل خنده اهل فنا بنگر
چه لازم پرده بردارد حباب از ساز موهومش
گریبان چاکی عریانی من در قبا بنگر
گریبان فنا اغوش اقبال بقا دارد
شکوه سربلندیها به چشم نقش پا بنگر
زبان بیخودی افسانه تحقیق می گوید:
که عرض هرچه خواهی چون نگاه از خود برا بنگر
کدورت خیز اوهامند ابنای زمان، بیدل
دم حاجت دماغ این عزیزان را صفا بنگر
نمی گویم به گردون سیرکن یا بر هوا بنگر
نگاهی کرده ای گل تا توانی پیش پا بنگر
به پرواز هوا تاکی عروج اهستگی غفلت
حضیض قدر جاه از سایه بال هما بنگر
نگردی ازگرانیهای بار زندگی غافل
به عبرت اشناکن دیده و قد دوتا بنگر
تو ای زاهد مکن چندین جفا در حق بینایی
برا از خلوت و کیفیت صنع خدا بنگر
حباب بیسر و پایت پیامی دارد از دریا
که ای غافل زمانی خویش را از ما جدا بنگر
چو نی از ناتوانی ناله ها در لب گره دارم
نفس کن صرف امداد من و عرض نوا بنگر
در این گلزار هر سو شبنمی بر خاک می غلتد
به حال خنده گل گریه ها دارد هوا بنگر
خرام سیل در وبرانه ها دارد تماشایی
ز رفتارت قیامت می رود بر دل بیا بنگر
جبینی سود و رنگ تهمت خون بست برپایت
به ایین ادب گستاخی رنگ حنا بنگر
به انصاف حیا تا پرده روی حسد بندی
به ان چشمی که خود را دیده باشی سوی ما بنگر
ز ساز رفتن است اماده همچون شمع اجزایت
سراپای خود ای غافل به چشم نقش پا بنگر
اثرهای مروت از سیه چشمان مجو بیدل
وفا کن پیشه و زین قوم، ایین جفا بنگر
به خود انقدرکروفر مچین که ببنددت پی کین کمر
حذر از بلندی دامنی که گران کند ته چین کمر
ز پیام نشئه عزوشان به دماغ سفله فسون مخوان
که مباد چون خط کهکشان فکند به چرخ برین کمر
بگذارکوشش حرص دون ته قبر زنده فرو رود
توبه سنگ نقب هوس مزن پی نام نقش نگین کمر
ز قبول خدمت ناکسان خجل است فطرت محرمان
نبری به حکم جنون گمان که کند طواف سرین کمر
همه بسته اند میان دل به هوای سیم و خیال زر
تو ببند سبحه صفت همان به ره اطاعت دین کمر
به حضور معبد ما و من نرسید هیچکس از عدم
که نبست سجده هستی اش به میان ز خط جبین کمر
که دوید درپی جستجوکه نبرد ره به وصال او
چه گمان ره طلب تو زد که نبسته ای به یقین کمر
چو سحر فسرده نفس نه ای، ز گذشتن این همه پس نه ای
تو گران رکاب هوس نه ای، مگشا به خانه زین کمر
به مال شوکت سرکشان بگشود چشم تو نیستان
که به خاک تیره در این چمن چقدر نهفته زمین کمر
ز غرور شمع وتعینش همه وقت می رسد این نوا
که علم به سرکش و ناز کن به همین کلاه و همین کمر
ز حباب و موج و مثالشان سبقی به بیدل ما رسان
که مدوزکینه خودسری به امید طاقت این کمر
قد خمیده ندارد به غیر ناله حضور
که نیست خانه زنجیر بی صدا معمور
وجود عاریت ایینه دار تسلیم است
مخواه غیر خمیدن ز پیکر مزدور
محیط فال حبابی نزد ز هستی من
نماید اینه ام را مگر سراب از دور
به یاد جلوه قناعت کن و فضول مباش
که سخت اینه سوز است حسن خلوت طور
نقاب معنی مطلوب از طلب واکرد
قدح دماندن خمیازه بر لب مخمور
شه سریر یقین شد کسی که چون حلاج
فراشت از علم دار رایت منصور
در این جنونکده حیرت طراز عبرتهاست
کمال باقی یاران به دستگاه قصور
گزیرنیست به زبر فلک ز شادی وغم
به نوش و نیش مهیاست خانه زنبور
سفال خویش غنیمت شمر که مدتهاست
شکست چینی مو ریخت ازسر فغفور
در اب ملک قناعت که می خرند انجا
غبار شوکت جم سرمه وار دیده ی مور
به چشم عبرت اگر بنگری نخواهی دید
ز جامه جز کفن، از خانه ها، به غیر قبور
اگر نه کوری و غفلت فشرده مژگانت
گشاد چشم مدان جز تبسم لب گور
گواه غفلت افاق کسب اگاهی ست
همان خوش است که باشد به خواب دیده ی کور
زبان ز حرف خطا محو کام به بیدل
به هرزه چند کشی دست از استین شعور
نکرد ضبط نفس راز وحشتم مستور
چو بوی گل شدم اخر به خاموشی مشهور
ز جلوه تو چه گوید زبان حیرت من
که هست جوهر ایینه درسخن معذور
به یاد لعل تو شیرازه می توان بستن
چو غنچه دفتر خمیازه برلب مخمور
سر بریده نجوشد چرا ز پیکر شمع
به محفل تو که ایینه می دهد منصور
اگر رهی به ادبگاه درد دل می برد
شکست شیشه ما محتسب نداشت ضرور
ز ننگ زاهد ما بگذر ای برودت طبع
به حق ریش دوشاخی که نیست کم ز سمور
خلاف قاعده اصل افت انگیزست
حذر کنید ز ابی که سرکشد ز تنور
به عالمی که زند موج شعله مجمر دل
ز چشمک شرری بیش نیست اتش طور
ز صبح و شبنم این باغ چشم فیض مدار
مجو طراوت عیش از چکیدن ناسور
مروت است نگهبان عاجزان ورنه
کسی دیت ننماید طلب ز کشتن مور
غبار ذرگی ایینه دار منفعلی ست
چه ممکن است فلک گشتنم کند معذور
منی به جلوه رساندم که در تویی گم شد
نداشت اینه عجز بیش از این مقدور
به جام خنده گل مست عشرتی بیدل
نرفته ای به خیال تبسم لب گور
حکم دل دارد ز همواری سر و روی گهر
جز به روی خود نغلتیده ست پهلوی گهر
خواه دنیا، خواه عقباگرد بیتاب دل است
بحر و ساحل ریشه گیر از تخم خودروی گهر
ذوق جمعیت جهانی را به شور اورده است
در دماغ بحر افتاد ازکجا بوی گهر
خاک افسردن به فرق اعتبار خودسری
قطره بار دل کشد تاکی به نیروی گهر
ابرو دست از تلاش کار دنیا شستن است
خاک ساحل باش ای نامحرم خوی گهر
مدعا زین جستجو افسردن است اگاه باش
هرکجا موجی ست از خود می رود سوی گهر
خفّت اهل وقار از بی تمیزیها مخواه
قطره را نتوان نشاندن در ترازوی گهر
موج استغناست خشکی در قناعتگاه فقر
بی نمی در طبع ما ابی ست از جوی گهر
کس به اسانی نداد ارایش اقبال ناز
موج چوگانها شکست از بردن گوی گهر
فکر خویش ان نیست کز دل رفع ننمایی دویی
فرق نتوان یافت از سر تا به زانوی گهر
غازه اقبال من خاک ره فقر است و بس
بیدل از گرد یتیمی شسته ام روی گهر
به صفحه ای که حدیث جنون کنم تحریر
ز سطر، ناله تراود چو شیون از زنجیر
چه ممکن است در این انجمن نهان ماند
سیاه بختی عاشق چو مو به کاسه شیر
خرابه دل محزون بینوایان را
به جز غبار تمنا که می کند تعمیر
بهار هستی اگر این بود خوشا رنگی
که صرف کرد سپهرش به پرده تصویر
ز دست اهل عدم هرچه اید اعجاز است
به خدمتم نپذیرند اگرکنم تقصیر
شرارکاغذم از اه من حذر مکنید
که هم به خود زنم اتش اگرکنم تاثیر
گرفتم اینکه در این دشت بی نشان مقصد
به منزلی نرسیدی سراغ ابله گیر
سواد نسخه ما سخت مبهم افتاده ست
خیال حیرت ایینه می کند تحریر
نگشت سعی امل سد راه وحشت عمر
به پای شعله نشد موج خار و خس زنجیر
زمین طینت ما نیست کینه خیز نفاق
به اب، اتش یاقوت کرده اند خمیر
به خود ستم مکن ای ظالم حسد بنیاد
که هست یکسر پیکان همیشه در دل تیر
حذر ز زمزمه عندلیب ما بیدل
که اخگرست به منقار ما چواتشگیر
زهی ز روی تو ایینه افتاب میر
نگه به سیر جبین تو موج ساغر شیر
به عالمی که تویی نارساست کوششها
وگرنه ناله عاشق نمی کند تقصیر
بیاض شعر به توفان رود چو کاغذ باد
ز وصف زلف تو گر مصرعی کنم تحریر
ز حال ما به تغافل گذشتن اسان نیست
چو اب اینه داریم خاک دامنگیر
سپند نیم نفس بال اختیار نداشت
که بست محمل پرواز ما به دوش صفیر
ز چشم اهل تحیر نشان اشک مخواه
که کس گلاب نمی گیرد از گل تصویر
به زندگی چو نفس بی تلاش نتوان زیست
هوای راحت اگر افشرد دماغ، بمیر
بجاست با همه وحشت تعلق اوهام
نشد به ناله میسر گسستن زنجیر
به اشک و اه که جز دام ناامیدی نیست
چو شمع چند کنم رنگ رفته را تسخیر
فغان که بسمل محروم من به رنگ شرار
نبرد ذوق تپیدن به فرصت یک تیر
به خاک ریخت فلک بال طاقتم بیدل
به حکم هفت کمان تا کجا پرد یک تیر
غبار فرصت از این خاکدان وهم مگیر
که پیرگشت سحرتا دهن گشود به شیر
امل به صبح قیامت رساند گرد نفس
گذشت فرصت تقدیمت ان سوی تاخیر
همین کشاکش اوهام تا ابد باقی ست
فنا بجاست توخواهی بزی و خواه بمیر
در این چمن نفسی می کشیم و می گذربم
گمان مبر به کمانخانه ارمیدن تیر
نفس درازی اظهار جرأت اهنگ است
به سرمه تا نرسد ناله، عذر ما بپذیر
هنوز دامن صحرا ز گردباد پُر است
غبار عالم دیوانه نیست بی زنجیر
در این ستمکده سود و زیان من این است
که از شکستن دل ناله می کنم تعمیر
سیاه بختی ام ارایشی نمی خواهد
ز خاک پیرهن سایه را بس است عبیر
صفای دل به نفس عمرهاست می بازم
چو صبح اینه در زنگ می کنم شبگیر
به ناتوانی من یاس می خورد سوگند
که ناله ای نکشیدم چو خامه تصویر
ز ساز عجز به هرجا نفس زدم بیدل
به قدر جوهر ایینه شد بلند صفیر
نه غنچه عافیت افسون، نه گل بقا تأثیر
جهان رنگ، شکست که می کند تعمیر
نشد ز عالم و جاهل جز اینقدر معلوم
که ان به خواب فتاد ان دگر پی تعبیر
گرفتم اوج پر است اعتبار عنقایت
به نارسایی بال مگس، کلاغ مگیر
نفس مسوز به ارایش بساط جنون
بس است ابله فانوس خانه زنجیر
به تیغ هم نشود باز عقده گرداب
به موج خون مکن ای بحر ناخن تدبیر
به شرم کوش که بنیاد حسن خوبان را
گرفته اند در اب گهر گل تعمیر
دلیل عبرت ما نیست غیر ا گاهی
گشاد دام نگاه است وحشت نخجیر
نیافتیم در این کارگاه فقر و غنا
کم احتیاجی خود جز کفایت تقدیر
چه ممکن است که ما را ز یأس وانخرد
به قحط سال ترحم ذخیره تقصیر
زمان فرصت دیدار سخت موهوم است
به سایه مژه نظّاره می کند شبگیر
ز تیغ حادثه پروا نمی کند بیدل
کسی که برتن او جوشن است نقش حصیر
خیال زلف که واکرد راه در زنجیر
که عجز ناله ما کنده چاه در زنجیر
به محفل تو که غیرت ادب پرست حیاست
ز جوهر اینه دارد نگاه در زنجیر
چو نرگس تو که مژگان کمند افت اوست
کسی ندید بلای سیاه در زنجیر
شبی که موج سرشکم به قلب چرخ زند
برد تپیدن سیاره راه در زنجیر
ز بسکه حلقه داغم به دل هجوم اورد
تپش به دام وطن کرد اه در زنجیر
به هر شکن که ز گیسوی یار می بینم
نشسته است دلی بیگناه در زنجیر
نفس نجسته ز دل صورخیز حسرتهاست
صداکه دید به این دستگاه در زنجیر
به دور خط تو ازادگی چه امکان است
شکسته است دو عالم نگاه در زنجیر
به دستگاه سپهرم فریب نتوان داد
شکست ناله مجنون کلاه در زنجیر
چو موج اینه مستی ات گرفتاری ست
ز خود نجسته رهایی مخواه در زنجیر
ز ریشه دم تسلیم می تپد بیدل
نهال گلشن ما تا گیاه در زنجیر
دل از فسون تعلق نگاه در زنجیر
چو موج چند توان رفت راه در زنجیر
امل به طبع نفس صبح محشری دارد
هنوز ربشه نهفته ست اه در زنجیر
چه ممکن است ز سودای طره ات رستن
نشسته ایم به روز سیاه در زنجیر
به ساز زندگی ازادگی نیاید راست
کسی چه عرض دهد دستگاه در زنجیر
به هر صفت که تامل کنی گرفتاری ست
تو خواه محو خرد باش و خواه در زنجیر
به جرم زندگی است این که می برند به سر
گداز دلق و شه از حب جاه در زنجیر
چو بخت، یار نباشد، به جهد نتوان کرد
ز حلقه های مرصع کلاه در زنجیر
نشانده ام به سر انتظار جنون
هزار چشم تهی از نگاه در زنجیر
هجوم ناله ام، از راحتم مگو بید ل
کشیده ام نفسی گاهگاه در زنجیر
این بحر را یک اینه دشت سراب گیر
گر تشنه ای چو ابله از خویش اب گیر
بنیاد چشم در گذر سیل نیستی ست
خواهی عمارتش کن و خواهی خراب گیر
گر زندگی همین نظری بازکردن ست
رو بر در عدم زن و چشمی به خواب گیر
این استقامتی که تو بر خویش چیده ای
چون اشک بر سر مژه پا در رکاب گیر
گلچینی خیال به امید واگذار
چون یأس از گداز دو عالم گلاب گیر
ممنون چرخ سفله شدن سخت خجلت است
تا از اثر تهی ست دعا مستجاب گیر
کیفیتی به نشئه عرفان نمی رسد
چشمی به خویش واکن و جام شراب گیر
در خاک هم ز معنی خود بی خبر مباش
از هر نشان پا نقط انتخاب گیر
سیلاب خوش عمارت ویرانه می کند
ای چشم تر تو هم گل ما را در اب گیر
جز چاک دل، نشیمن عنقای عشق نیست
چون صبح سازکن قفس و افتاب گیر
عالم تمام، خانه زین اعتبار کن
یعنی قدم به هرچه گذاری رکاب گیر
خاموشیت نظر به یقین بازکردن ست
ایینه ای به ضبط نفس چون حباب گیر
قاصد، سوادنامه عشاق نیستی ست
بردار مشت خاک ز راه و جواب گیر
بی دردی از خیانت اعمال رنگ کیست
از هر نفس که ناله ندارد حساب گیر
از نسیه فیض نقد نبرده ست هیچکس
بیدل تو می خور و دل زاهد کباب گیر
ای قاصد تحقیق ز تسلیم مددگیر
هر چند رهت تا سر زانوست بلد گیر
فرصت اثر کاغذ اتش زده دارد
چشمی به خیال اب ده و عمر ابد گیر
پس از توگذشته ست غبار رم فرصت
زین مدّ امل اب به غربال و سبد گیر
بی مغزی از این بحر فتاده ست به ساحل
گیرم گهرت اینه پرداخت ز بد گیر
خلقی به غبار هوس پوچ نفس سوخت
چندی تو هم از وهم پی جان و جسد گیر
قدرت به جز اخلاق ز مردان نپسندد
گیرایی اگر دست دهد ترک حسد گیر
گرتربیت خلق بد و نیک ضروری است
چون زر سر بیمغز خران زیر لگد گیر
ناموس غنا درگروکسوت فقرست
گر اب رخ اینه خواهی به نمد گیر
کارت به خود افتاده، چه دنیا و چه عقبا
هرگاه قبول خودی اینها همه رد گیر
جز ذات احد نیست، چه تشبیه و چه تنزیه
خواهی صنم ایجاد کن و خواه صمد گیر
بیدل غم اوارگی دیر و حرم چند
ان راه که دور از بر خویش است بلد گیر
در عشق زپرواز نفس اینه برگیر
هرچند رهت قطع شود باز ز سر گیر
تا کی چو گهر در گره قطره فسردن
توفان شو و افاق به یک دیده تر گیر
در ملک شهادت دیت است انچه بیابند
ای ناله تو هم خون شو و دامان اثر گیر
خودداری و اندیشه دیدار خیالست
دل را به تپش اب کن و اینه برگیر
تا چند زبان گرم کند مجلس لافت
ای شعله دمی با نفس سوخته برگیر
ایینه اسرار دو عالم دل جمعست
سر وقت گریبان کن و دریا به گهر گیر
حیرت خبر از زشتی افاق ندارد
ایینه شو و هرچه بود عیب، هنر گیر
پروانه دیدار، نفس سوختگانند
من رفته ام از خویش ز ایینه خبر گیر
بر باد دهد تا کی ات این هرزه نگاهی
خود را دمی از بستن مژگان ته پر گیر
بیدل نفسی چند چو مزدور حبابت
از بار نفس چاره محال است به سر گیر
دل بیضه طاووس خیال است به برگیر
یعنی نفسی چند توهم درته پرگیر
این صبح امیدی که طرب مایه هستی ست
بادی به قفس فرض کن اهی به جگرگیر
اقبال به اتش همه یاس است ندامت
گرتاج به فرق تونهد دست به سرگیر
در محفل هستی منشین محو اقامت
خمیازه بهار است نفس، جام سحرگیر
اسودگی دهرکمینگاه تپشهاست
هر سنگ که بینی پرپرواز شررگیر
رنگ دو جهان ریخته اند از تپش دل
بر هرچه زنی دست همان موج گهر گیر
مزد طلب اهل وفا وقف تلف نیست
ای شمع زاتش پر پروانه به زرگیر
امید به کوی تو همین خاک نشین است
گوهر سر مویم ره صحرای دگرگیر
حرفی ننوشتم که دلی خون نشد انجا
از نامه من در پر طاووس خبر گیر
بیحاصلی است انچه ز اسباب جنون نیست
دستی که نیابی به گریبان به کمرگیر
بیدل به ره عشق ز منزل اثری نیست
تا ابله ای گر برسی مفت سفر گیر
زین بحر بیکران کم هر اعتبار گیر
موج گهر شو و سر خود در کنار گیر
الفت پرست کنج دلی، اضطراب چیست
رخت نفس در اینه داری قرار گیر
مردان به احتیاط به امن ارمیده اند
چندان که گرد خویش برایی حصارگیر
دانا ستم کمینی خفّت نمی کشد
برخاستن ز صحبت دونان وقار گیر
وصل هوس کرای تمنا نمی کند
این بوالفضول ترک ره انتظارگیر
نقش خیال پرده اعیان نهفته نیست
راز نهان اینه ها اشکار گیر
نتوان نگاشت سر خط عبرت به هر مدار
برخیز دوده ای ز چراغ مزارگیر
این است اگر فسون هوس بعد مرگ هم
بار نفس چو صبح به دوش غبار گیر
تا خاک گشتن اب ز گوهر نمی رود
ای شرم کوش دامن دل استوار گیر
هرچند کار چشم نمی اید از زبان
ای لب تو احولی کن و نامش دوبارگیر
مشتی غبار خود ز خیالش به باد ده
طاووس شو فضای جهان در بهار گیر
دل چون امام سبحه اگر بفشرد قدم
بیدل ه یک پیاده ره صد سوارگیر
هستی چو صبح قابل ضبط نفس مگیر
پرواز پرگشاست، تو چاک قفس مگیر
تسلیم باش، با غم خیر و شرت چکار
خود را به کار عشق فضول و هوس مگیر
لذت پرست مایده فضل بودن است
سلوی و من از ایه سیر و عدس مگیر
بی انتظار در حق نعمت ستم مکن
یعنی تمتع از ثمر زودرس مگیر
تمکین خرام قافله اعتبار باش
دل برهوا منه پی صورت جرس مگیر
ترسم به خود ز ننگ گرفتن فرو روی
زنهار از طمع چو نگین نام کس مگیر
در پله ترازوی انصاف میل نیست
ای نوبهار عدل کم خار و خس مگیر
ایینه پایمال تغافل، قیامت است
تمثال از حضور تو داریم پس مگیر
عنقا هزار رنگ پرافشان قدرت است
گر محرمی کلاغ به بال مگس مگیر
بیدل به این کدورت اگر ساز زندگیست
ایینه گر شوی سر راه نفس مگیر
همنشین با من ز تشویش هوسها کین مگیر
خوابم از سر می برد نام پر بالین مگیر
کاروان صبح و سامان توقف خفته است
بار بر دوش دل از ضبط نفس سنگین مگیر
مشت خاکت از فسردن بر زمین جا تنگ کرد
ای گران جان اینقدرها دامن تمکین مگیر
حیف می اید به فکر یاد من دل بستنت
این خیال مبتذل را قابل تضمین مگیر
بر گشاد چشم موقوف است تسخیر جهان
طول و عرض دهر بیش از یک مژه تخمین مگیر
دستگاه عالم اسباب وحشت پرور است
زین بلندیهای دامن جز غبار چین مگیر
پرفشان رنگی به دست اختیارت داده اند
صید اگر خواهی به جز پرواز از این شاهین مگیر
عالمی پا در رکاب وهم عبرت خانه ای است
ای بهار اگهی رنگ از حنای زین مگیر
ای بسا خاکی که از برداشتن بر باد رفت
دست معذوری اگر گیری به این ایین مگیر
بی تکلف تابع اطوار خودبینان مباش
اینه هرچند دل باشد، مبین، مگزین، مگیر
از نفاق دوستان بیدل اگر رنجت رسد
تا توانی ترک صحبتها گرفتن، کین مگیر
به عجز کوش و تک و تاز دیگر اسان گیر
به رنگ ابله چندی زمین به دندان گیر
به سربلندی اقبال اعتبار مناز
چو شمع تا ته پا عالم گریبان گیر
به دست طاقت اگر اختیار گیرا نیست
عصا ز کف مفکن دست ناتوانان گیر
به عالم کرم اداب جود بسیار است
وضوکن از عرق انگاه نام احسان گیر
شکست دل ز بنای امید خلق نرفت
عمارتی که به این رونق است ویران گیر
برون نقش قدم، گردی از تسلی نیست
سراغ مقصد تسلیم خاکساران گیر
به عرض شیشه افلاک و نقش پرده خاک
قدت دمی که خم اورد طاق نسیان گیر
کمینگران طلب بوی یار در نظرند
رفیق منتظران باش و راه کنعان گیر
دلیل مقصد اگر رفت و امد نفس است
ز فرق تا قدم خود کف پشیمان گیر
به دستگاه دل جمع هیچ صحرا نیست
چو جیب غنچه به یک چین هزار دامان گیر
نگاه وارت اگر ذوق عافیت باشد
وطن میانه دیوارهای مژگان گیر
حضور غیبت یاران یقین نشد بیدل
جز اینقدر که لگد افکنند و دندان گیر
مژگان گشا جهان ته بال نگاه گیر
صیدت به زیر پاست ز شاهین کلاه گیر
بال هما ز شش جهتم سایه افکن است
اقبال گو کلاغ به بخت سیاه گیر
ای غره تمیز وبال جهان تویی
ایینه بشکن و همه را بیگناه گیر
اغوش بیخودی خط پرگار راحت است
رنگ به گردش امده ای را پناه گیر
با دل چه الفت است نفس را در این مقام
منزل نشسته باش، تو برخیز و راه گیر
اخر تو از حباب تنک مایه تر، نه ای
خود را دمی عرق کن و بر روی راه گیر
اه از بلند ربختن شمع هستی ات
چندان که سر فراخته ای عمق چاه گیر
ان سوی عالم اند و به پیشت نشسته اند
در خانه های چشم سراغ نگاه گیر
ای باغبان خمار عدم تا کجا کشیم
ما را به سایه مژه های گیاه گیر
ایینه تامل موج گهر حیاست
گر نظم ما به سکته زنی عذرخواه گیر
بیدل شباب رفته به عبرت مقابل است
در سجده نیز قد دوتا را گواه گیر
درس هستی فکر تکراری ندارد خوانده گیر
ای فضول مکتب رنگ این ورق گردانده گیر
انقدرها نیست بار الفت این کاروان
دامنت گرد نفس دارد چو صبح افشانده گیر
جزکف بی مغز از این دریا نمی اید برون
ای گهر مشتاق، دیگی از هوس جوشانده گیر
رنگ پروازت چو شمع اغوش پیداکرده ست
با وداع خویش این کر و فر از خود رانده گیر
ای جنون چندین غبارکر و فر دادی به باد
خاک بنیاد مرا هم یک دو دم شورانده گیر
خلقی از رسوایی هستی نظر پوشید و رفت
بر سر این عیب مژگانی تو هم پوشانده گیر
دامن خاکست اخر مقصد سعی غبار
گر همه فکرت فلک تازست بر جا مانده گیر
در نگینها اعتبار نام جز پرواز نیست
نقش خود هرجا نشاندی همچنان بنشانده گیر
بی تامل هرچه گویی نیست شایان اثر
تیغ حکمی گر ببازی اندکی خوابانده گیر
ای غرور اندیشه بر وهم جهانگیری مناز
قدرتی گر هست دست بید ل وامانده گیر
به کنج زانوی تسلیم طرح امن انداز
در اب اینه، موجیست بی نشیب و فراز
به پرده تو ز ساز عدم نوایی هست
که هر نفس زدنت سرمه می دهد اواز
در این هوسکده جهدی که بی نشان گردی
بس است اینه ات را همین قدر پرداز
گذشت فرصت و دل وانشد کسی چه کند
گشاد عقده بی رشته گسسته است دراز
غبار ما چو سحر سینه چاک می گذرد
که سر به سجده نبردیم و رفت وقت نماز
چو غنچه پرده در رنگ و بو خودارایی ست
اگر تو گل نکنی نیست هیچ کس غماز
ز جیب و دامن خویشت اگر خبر باشد
بلند و پست تویی سر به هیچ جا مفراز
به ملک عشق ندارد تفاوت اقبال
کله شکستن محمود و چین زلف ایاز
فضای دشت و در ایینه خانه است ای صبح
تبسمی کن و بر صنعت بهار بناز
نسیم کوی فنا مژده چه عافیت است
که می رود شرر کاغذ این قدر گلباز
اگر دماغ هوس ذوق خودسری دارد
بس است چون پر رنگت شکستگی پرواز
فغان که شمع صفت زین بهار نومیدی
ندید کس گل انجام بر سر اغاز
به هرچه وانگری عالم گرفتاری ا ست
ز دام و دانه مگو عمر زلف یار دراز
چه لمعه داشت فروغ جمال او بیدل
که هرکجا نگهی بود کرد با مژه ساز
جرات پیریم این بس که به چندین تک وتاز
قدم عجز رساندم به سر عمر دراز
کاش بیفکر سحر قطع شود فرصت شمع
وهم انجام گدازی ست به طبع اغاز
فرصت از کف ندهی تا نشوی داغ فسوس
قاصد ملک عدم نامه نمی ارد باز
رحمت از شوخی ابرام تقاضاست بری
ان در باز که بر روی کسی نیست فراز
نفس کافر نشد اگاه ز اقبال سجود
کله ناز خمی داشت به محراب نماز
بر که نالیم ز محرومی و بیباکی طبع
همه بودیم ز توفیق ادب محرم راز
شور اغراض جهان برد خموشی ز عدم
سرمه در کوه نماند از تک و تاز اواز
حسن و عشق انجمن رونق اسرار همند
بی نیاز است، نیاز اور و بر خویش بناز
پیش از ایجاد ز تشویش تعین رستیم
در دل بیضه شکستیم دماغ پرواز
نشئه فیض رباضت نتوان سهل شمرد
ای بسا سنگ که مینا شد از اقبال گداز
فکر جمعیت دل کوتهی همت بود
عقده تا باز نشد رشته نگردید دراز
نشدم محرم انجام رعونت بیدل
شمع هرچند به من گفت : که گردن مفراز
از جیب هزار اینه سر بر زده ای باز
ای گل ز چه رنگ این همه ساغر زده ای باز
تمثال چه خون می چکد از اینه امروز
نیش مژه ای بر رگ جوهر زده ای باز
در خلوت شرمت اثر ضبط تبسم
قفلی ست که بر حقه گوهر زده ای باز
افروخته ای چهره ز تاب عرق شرم
در کلبه ما اتش دیگر زده ای باز
مجروح وفا بی اثر زخم، شهید است
کم بود تغافل که تو خنجر زده ای باز
ای خط، ادبی کن، مشکن خاطر رنگش
زین شوخ زبانی به چه رو سر زده ای باز
با تیره دلی کس نشود محرم چشمش
ای سرمه چرا حلقه بر این در زده ای باز
احرام گلستان تماشای که داری
ای دیده به حیرت مژه ای بر زده ای باز
خون کرد دلت سعی فسردن، چه جنون است
خاکی و به ارایش بستر زده ای باز
بیدل چه خیال است در این راه نلغزی
اشکی و قدم بر مژه تر زده ای باز
جامی مگر از بزم حیا در زده ای باز
کاتش به دل شیشه و ساغر زده ای باز
ان زلف پریشان زده ای شانه ندانم
بر دفتر دلها ز چه مسطر زده ا ی باز
برگوشه دستار تو ان لاله سیراب
لخت جگر کیست که بر سر زده ای باز
ای ساغر تبخاله از این تشنه سلامی
خوش خیمه بر ان چشمه کوثر زده ای باز
مخموری و مستی همه فرش است به راهت
چون چشم خود امروز چه ساغر زده ای باز
ابر چه بهار است که بر بسمل نازت
تیغ مژه با برق برابر زده ای باز
هشدار که پرواز غرورت نرباید
دل بیضه وهم است و ته پر زده ای باز
برهستی موهوم مچین خجلت تحقیق
بر کشتی درویش چه لنگر زده ای باز
از خاک دمیدن به قبا صرفه ندارد
ای گل زگریبان که سر برزده ای باز
بیدل ز فروغ گهر نظم جهانتاب
دامن به چراغ مه و اختر زده ای باز
چو شمع غره مشو چشم بر حیا انداز
سریست زحمت دوشت به زبر پا انداز
گدای درگه حاجت چه گردن افرازد
بلندی مژه هم برکف دعا انداز
اشارتی ست ز دی کشته های فردایت
که هرچه پیش توارند بر قفا انداز
به فکر خویش فتادی و باختی ارام
تو راکه گفت که خود را در این بلا انداز؟
جهان به کنج فراموشی دل اسوده ست
تو نیز شیشه به طاق همین بنا انداز
کم از حباب نه ای، نازکن به ذوق فنا
سر بریده کلاهی ست بر هوا انداز
به نام عزت اگر دعوی کمال کنی
به خانه های نگین نقش بوربا انداز
شهیدحسرت ان نقش پای رنگینم
به خاک، جای گلم، برگی از حنا انداز
غبار می کند از خاک رفتگان فریاد
که سرمه ایم، نگاهی به سوی ما انداز
دگر فسانه ما و منت که می شنود
بنال وگوش بر اواز اشنا انداز
به روی پرده هستی که ننگ رسوایی ست
چو بیدل از عرق شرم بخیه ها انداز
سودای تک و تاز هوسها ز سر انداز
پرواز به جایی نتوان برد پر انداز
هرجا تویی اشوب همین دود و غبار است
از خویش برا طرح جهان دگر انداز
شوری که ز زیر و بم این پرده شنیدی
حرف لب گنگش کن و درگوش کر انداز
رسوایی عیب و هنر خلق میندیش
ضبط مژه کن پرده ناموس درانداز
صلح و جدل عالم افسرده مساوی ست
رو اتش یاقوت در اب گهر انداز
این عرصه اشارتگه ابروی هلالی ست
اینجا به دم تیغ برون ا سپر انداز
کمفرصتی عمر غبار نفسم را
داده ست ردایی که به دوش سحر انداز
گر از تو سراغ من گمگشته بپرسند
بردارکفی خاک و به چشم اثر انداز
شیرینی جان نیست گلوسوز چو شمعم
ای صبح تبسم نمکی در شکر انداز
نامحرم عبرتکده دل نتوان بود
این خانه بروب از خود و بیرون در انداز
ما خود نرسیدیم به تحقیق میانش
گر دست رسا هست تو هم درکمر انداز
پرسیدم از اوارگی دربه دری چند
گفتند مپرسید از ان خانه برانداز
بیدل ز تو تا من نتوان فرق نمودن
گر اینه خواهی به مزارم نظر انداز
کی رود از خاطر اشفته ام سودای ناز
مو به مویم ریشه دارد از خطش غوغای ناز
عرش پرواز است معنی تا زمینگیرست لفظ
اینقدر از عجز من قد می کشد بالای ناز
دل نه تنها از تغافل های سرشارش گداخت
حیرت ایینه هم خون است ز استغنای ناز
نیست ممکن گل کند زین پرده عجز و غرور
عشق بی عرض نیاز و حسن بی ایمای ناز
تا به شوخی می زند چشمت عرق گل می کند
نیست بی ایجاد گوهر موج این دریای ناز
بسکه ابرام نیاز از بیخودی بردیم پیش
چین ابرو شد تبسم بر لب گویای ناز
گرچه رنگ شوخ چشمی برنمی دارد حیا
در عرق یک سر نگه می پرورد سیمای ناز
در چمن، رعنایی سرو لب جویم کداخت
ازکجا افتاده است این سایه بالای ناز
تا به کی باشی فضول ارزوهای غرور
در نیازاباد هستی نیست خالی جای ناز
شعله افسرده رعنایی به خاکستر نهفت
موی پیری گشت اخر پنبه مینای ناز
گرتظلم دامنت گیرد به دل خون کن نفس
با تغافل توام است افتاده ست سر تا پای ناز
چشم کو تا از قماش حیرت اگاهش کنند
سخت بیرنگ است بیدل صورت دیبای ناز
نرگسش وامی کند طومار استغنای ناز
یعنی از مژگان او قد می کشد بالای ناز
سرو او مشکل که گردد مایل اغوش من
خم شدن ها برده اند از گردن مینای ناز
از غبارم می کشد دامن، تماشا کردنی است
عاجزی های نیاز و بی نیازی های ناز
چشم مستش عین ناز، ابروی مشکین ناز محض
این چه توفان است یارب، ناز بر بالای ناز
بسکه افاق از اثرهای نیاز ما پر است
در بساط ناز نتوان یافت خالی جای ناز
جیب و دامان خیال ما چمن می پرورد
بسکه چیدیم از بهار جلوه ات گل های ناز
با همه الفت نگاهی بی تغافل نیست حسن
چین ابرو انتخاب ماست از اجزای ناز
عالمی ایینه دارد درکمین انتظار
تاکجا بی پرده گردد حسن بی پروای ناز
سجده واری بار در بزم وصالم داده اند
هان بناز ای سر، که خواهی خاک شد در پای ناز
تا نفس بر خویش می بالد تمنا می تپد
هرکه دیدم بسمل است از تیغ ناپیدای ناز
بیدل امشب یاد شمعی خلوت افروز دل است
دود اهم شعله ای دارد به گرمی های ناز
بس که از شادابی خطت شد این گلزار سبز
خاک می گردد چو ابر از سایه دیوار سبز
زبن هوا گر دانه تسبیح گیرد اب و رنگ
می شود چون ریشه های تاکش اخر تار سبز
می نماید بی نسیم مقدم جان پرورت
سبزه این باغ، چون رگ، بر تن بیمار سبز
نخل عجزم، ابیارم التفاتی بیش نیست
می توان کردن مرا از نرمی گفتار سبز
خرمی در طینت مردم به قدر غفلتست
دارد این ایینه ها را شوخی زنگار سبز
جزوها را تابع کیفیت کل بودنست
سنگ هم در شیشه می غلتد چو شد کهسار سبز
صورت خاکیم و دام اعتباری چیده ایم
ریشه ما را دمیدن می کند ناچار سبز
بهره تحقیق از تقلید بردن مشکلست
خضر نتوان شد، کنی گر جامه و دستار سبز
ساز و برگ عشرت از بار تعلق رستن است
سرو را ازادگیها دارد این مقدار سبز
چون خط پرگار هستی حلقه در گوشم کشید
کرد اخر گرد خود گردیدنم زنار سبز
عالمی را دستگاه از مرگ غافل کرده است
بنگ دارد هرچه می بینی در این گلزار سبز
عارضش از سایه گیسو به خط غلتیده است
برگ گل کم می شود بیدل به زهرمار سبز
هر کجا ایینه ما گردد از زنگار سبز
گر همه طوطی شوی نتوان شد ان مقدار سبز
این چمن الفت پرست سایه گیسوی کیست
سبزه می جوشد به گردن رشته زنٌار سبز
برگ عیش قانعان بی گفتگو اماده است
شد زبان بسته از خاموشی اظهار سبز
گر مزاج خام ظالم پخته کار افتد بلاست
ورنه دارد طبع گل چندان که باشد خار سبز
کسوت ما هرچه باشد ناله خون الوده است
طوطیان را کم شود چون بال و پر منقار سبز
از لب شاداب او چون سنبل اندر چشمه سار
موج می خواهد شدن در ساغر خمار سبز
گر سحاب ارد نوید سایه نخل قدش
ناله بلبل دهد چون سرو از این گلزار سبز
برق حسن نو خطی در گل گرفت ایینه را
جلوه گر این است کشت تشنه دیدار سبز
ریشه گل بی طراوت نیست از ابر بهار
می کند تردستی مطرب زبان تار سبز
هیچ زشتی در مقام خویش نامرغوب نیست
خار را دارد همان چون گل سر دیوار سبز
رنگ می بندد لب خندان به عزلت خو مکن
اب هم می گردد از اسودن بسیار سبز
ابروی مرد بیدل با هنر جوشیدنست
نیست در شمشیرها جز تیغ جوهردار سبز
پوچ است سر به سر فلک بی مدار مغز
چون شیشه زین کدو مطلب زینهار مغز
راحت کند به سختی ایام نرمخو
از استخوان به خویش برارد حصار مغز
ذوق جفا ز طینت خاصان نمی رود
چون پوست مشکل است دهد اشکار مغز
سرها ز بس فشرده افسون وحشت است
چون نارگیل می کند از خودکنار مغز
نقد است انتقام شکفتن در این چمن
جوش شکوفه می کشد از شاخسار مغز
از بس که دیده در ره تیر تو دوختیم
چون استخوان سفید شد از انتظار مغز
ناصح مکش ترانه عبرت به گوش من
دارم سری که کاشته در پنبه زار مغز
ناز سبو به سرخوشی باده می کشند
اتش به پوست زن که نیاید به کار مغز
عمری ست اسمان به هوا چرخ می زند
گردش نرفت از این سر بی اعتبار مغز
بیمعرفت به فتوی تحقیق کشتنی است
از هر سری که مغز ندارد برار مغز
کو سر که فال عشرت سامان زند کسی
نبود حباب قابل یک قطره وار مغز
بیدل دماغ سوخته طرز فکر را
مانند نال خامه دمد تار تار مغز
عمری خیال پخت سر گیر و دار مغز
زین جوز پوچ هیچ نشد اشکار مغز
در ستر حال کسوت فقری ضرورت است
پیدا کند ز پوست مگر پرده دار مغز
زهر است الفت از نگه چشم خشمناک
بادام تلخ را ندهد اعتبار مغز
مخموری می افت، نقدی ست هوش دار
کز سرگرانیت نشود سنگسار مغز
سرمایه طبیعت بی درد کینه است
نتوان ز سنگ یافت به غیر از شرار مغز
سختی کشند چرب سرشتان روزگار
از زخم سنگ چاره ندارد چهار مغز
دون همتی که ساخت ز معنی به لفظ پوچ
چون سگ بر استخوان نکند اختیار مغز
درخورد عرض جوهر هر چیز موقعی است
در استخوان گو چه فروشد عیار مغز
اسرار در طبیعت کم ظرف افت است
از استخوان بسته برارد دمار مغز
منعم همان ز پهلوی جا هست تازه رو
تاگوشت فربه است بود شیرخوار مغز
از بس به ذوق اتش عشقت گداختیم
شد استخوان ما همه تن شمع وار مغز
در هر سری که شور هوای تو جاکند
مانند بوی غنچه نگیرد قرار مغز
بیدل ز بس ضعیف مزاجیم همچو نی
از استخوان ما نشود اشکار مغز
خودسری گرد دل تنگ نگردد هرگز
غنچه تا وانشود رنگ نگردد هرگز
سرمه چشم ادب پرور جمعیت ماست
ساز ما خفت اهنگ نگردد هرگز
بی سخن عذر ضعیفی همه جا مقبول است
سعی رنج قدم لنگ نگردد هرگز
سایه خفت کش اندیشه پامالی نیست
خاکساری سبب ننگ نگردد هرگز
ترک هستی کن اگر صافی دل می خواهی
از نفس، اینه بیرنگ نگردد هرگز
دور وهمی ست که بر جام سپهر افتاده ست
بی تکلف سر بی ننگ نگردد هرگز
هرکه دارد تپشی در جگر از شعله عشق
گر همه سنگ شود دنگ نگردد هرگز
پستی طبع که چون ابله پا ازلی ست
گر تناسخ زند اورنگ نگردد هرگز
فکر روزی ست که پرمی کشد از مغز وقار
اسیا تا نشود سنگ نگردد هرگز
کلفت هر دو جهان درگره حسرت ماست
دل اگر جمع شود تنگ نگردد هرگز
بیدل از طورکلامت همه حیرت زده ایم
در بهاری که تویی رنگ نگردد هرگز
فتیله ای به دل بیخبر ز داغ افروز
علاج خانه تاربک کن چراغ افروز
ز باده برق عتاب اب دادنت ستم است
که گفت چهره برافروز و بی دماغ افروز؟
پری رخان به هزار انجمن قدح زده اند
تو این چراغ طرب یک دو گل به باغ افروز
دلیل منزل تحقیق ترک واسطه است
به سوز جاده و شمع ره سراغ افروز
امید شعله اواز بلبلان تا چند
به دود یاس دمی اشیان زاغ افروز
به غیر ابله پا دلیل راحت نیست
به این چراغ تو هم گوشه فراغ افروز
اگر فتیله موج می ات به تاب رسد
هزار انجمن از برق یک ایاغ افروز
دمی که صفحه به ذوق فنا زدی اتش
ره طلب به گهرهای شبچراغ افروز
فروغ بزم وفا مغتنم شمر بیدل
چراغ اگر نفروزد کسی تو داغ افروز
خون شد دل و ز اشک اثر می کشد هنوز
ساز اب گشت و نغمه تر می کشد هنوز
حیرت به نقش صفحه امکان قلم کشید
مژگان خمار زیر و زبر می کشد هنوز
خلقی در این جنونکده وهم، چون هلال
از سرگذشته تیغ و، سپر می کشد هنوز
جوش غبار کم نشد از خاک رفتگان
منزل رسیده رنج سفر می کشد هنوز
ما را به وهم نشئه تجرید داغ کرد
عریانیی که جامه ز بر می کشد هنوز
نامحرمی به وصل هم از ما نمی رود
حیرت قدح ز حلقه در می کشد هنوز
فرش است دستگاه حلاوت به کنج فقر
نی گشته بوریا و شکر می کشد هنوز
نشکسته گرد رنگ ز پرواز دم مزن
عنقا ز اشیان توپر می کشد هنوز
ای شمع نقش پرده تحقیق دیگر است
تصویرت انتظار سحر می کشد هنوز
تخفیف حرص خواجه نشد پیکر دوتا
این گاو مرده بار دو خر می کشد هنوز
بیدل چه گنجهاکه نشد طعمه زمین
قارون به خاک رفته و زر می کشد هنوز
رنگ طاقت سوخت اما وحشت اغازم هنوز
چشم بر خاکستر بال است پروازم هنوز
بی تو پیش از اشک شبنم زین گلستان رفته ام
می دهد گل از شکست رنگ اوازم هنوز
پیکرم چون اشک در ضبط نفس گردید اب
می شمارد عشق چون ایینه غمازم هنوز
زین چمن عمری ست گلچین تماشای توام
دور از اغوش خیالت یک گل اندازم هنوز
زندگی وصل است اما کو سر و برگ تمیز
چول نفس صیدم به فتراک است می تازم هنوز
عشق حیرانم، غبارم را کجا خواهد شکست
یک قلم پروازم و در چنگل بازم هنوز
مژده ای از وصل دارم خانه خالی می کنم
ای نفس ضبطی که من ایینه پردازم هنوز
رفته ام عمری ست زین محفل، نوای فرصتم
ساده لوحان رشته می بندند بر سازم هنوز
مرده ام اما همان رقص غبارم تازه است
خاک راه کیستم یا رب که می نازم هنوز
یک قفس قمری ست از شور جنون خاکسترم
چون نگه در سرمه هم می بالد اوازم هنوز
سوختن از شعله من خامی حسرت نبرد
دیده ام انجام کار و داغ اغازم هنوز
کی برم چون صبح کام از عشرت جان باختن
من که چون گل از ضعیفی رنگ می بازم هنوز
مشت خاکم تا کجا چرخم به پستی افکند
نقش پا گر افسرم سازد سرافرازم هنوز
شبنم رم طینتم بیدل گر افسردم چه باک
می رسد بر یک جهان بیطاقتی نازم هنوز
بی پرده است و نیست عیان راز من هنوز
از خاک می دمد چوگلم پیرهن هنوز
عمریست چون نفس همه جهدم ولی چه سود
یک گام هم نرفته ام از خویشتن هنوز
چون شمع خامشی که فروزی دوباره اش
می سوزدم سپهر به داغ کهن هنوز
ای محو جسم دعوی ازادیت خطاست
یعنی ز بیضه نیست برون پر زدن هنوز
عالم به این فروغ نظر جلوه گاه کیست
شمع خیال سوخته است انجمن هنوز
فریاد ما به پرده دل بال می زند
نگذشته است پرتو شمع از لگن هنوز
اندوه غربت اب نکرده ست پیکرت
گل نیست ای ستمزده، راه وطن هنوز
اسودگی چو اب گهر تهمت من است
دارد ز موج دامن رنگم شکن هنوز
مرگم نکرد ایمن از اشوب زندگی
جمع است رشته های امل در کفن هنوز
یک جلوه انتظار تو در خاطرم گذشت
ایینه می دمد ز سراپای من هنوز
برق تحیرم چه شد از خویش رفته ام
پرواز من بر اینه دارد سخن هنوز
خاکستری ز اتش من گل نکرده است
دل غافل است از نمک سوختن هنوز
از بی نصیبی من غفلت هوا مپرس
درخون تپید شوق و نگشتم چمن هنوز
بیدل غبار قافله هرزه تازی ام
مقصد گم است و می روم از خویشتن هنوز
خارخارت کشت و پیش حرص بیکاری هنوز
در تردد ناخنت فرسود و سر خاری هنوز
می شماری گام و راهی می کنی قطع از هوس
کعبه پر دور است در تسبیح و زناری هنوز
زین بیابان انچه طی گردید جزکاهش که داشت
همچو شمع از خامسوزی داغ رفتاری هنوز
ریشه ات بگسیخت ساز اندیشه مضراب چند
شد نفس بی بال و در پرواز منقاری هنوز
صبح جزشبنم گلی زین باغ نومیدی نچید
گریه یکسر حاصل است وخنده می کاری هنوز
عبرت افات دهر از خواب بیدارت نکرد
بیخبر در سایه این کهنه دیواری هنوز
جان پاکی، تاکی افسردن به کلفتگاه جسم
یوسفت در چاه مرد و برنمی اری هنوز
چشم بندی بی تمیزی را نمی باشد علاج
درکف است ایینه و محروم دیداری هنوز
غنچه تاکی در عدم بفریبد افسون گلش
سر به بادت رفته و در بند دستاری هنوز
همسری با ذره ات اب حیا در خاک ریخت
زین هوس هم اندکی کم شو که بسیاری هنوز
بر در هر سفله می مالی جبین احتیاج
خاک بر فرق توهم ابروداری هنوز
نیست بیدل هرکسی شایسته خواب عدم
از تو تا افسانه ای باقیست بیداری هنوز
دارم دلی از داغ تمنای تو لبریز
چون کاغذ اتش زده غربال شرربیز
چون شمع مپرسید ز سامان بهارم
سیلاب بنای خودم از رنگ عرق ریز
تحقیق ز صنعتگری وهم مبراست
از هرچه در ایینه نمایند بپرهیز
مرد طلبی از دل معذور حذرکن
زان پیش که لنگت کند از ابله بگریز
بر رنگ ادب تهمت پرواز جنون است
یاقوت به اتش ندهد شعله مهمیز
اخلاص، به اظهار، مکدر مپسندید
چون شکر ز دل زد به زبان شدگله امیز
هر خار وگل ایینه تعظیم بهار است
ای کوفته خواب گران یک مژه برخیز
از مغتنمات است تماشای دویی هم
تامحرم خودنیستی بااینه مستیز
بیگانه طور دل بلبل نتوان زیست
بر شاخ گلی رو به تکلف قفس اویز
با ساز نفس قطع تعلق چه خیال است
تیغی که تو داری به فسون ها نشود تیز
بیدل به فغان زین قفست نیست رهایی
ای خاک به خون خفته غبار دگر انگیز
غبار ره شو و سرکوب صد حشم برخیز
شه قلمرو فقری به این علم برخیز
به فیض عام ز امید قطع نتوان کرد
زبخت خفته میندیش و صبحدم برخیز
غبار دل به زمین نقش خواهدت بستن
کنون که بار سر و دوش توست کم برخیز
فرونشسته تر از جسم مرده است جهان
دو روز گو به جنون جوشی ورم برخیز
ز اغنیا به تواضع مباش غره امن
چو اعتماد ز دیوارهای خم برخیز
حریف معنی تحقیق بودن اسان نیست
به سرنگونی جاوید چون قلم برخیز
شریک غفلت و اگاهی رفیقان باش
به خواب چون مژه ها با هم و به هم برخیز
غبار هرزه دو دشت افتی چه بلاست
تو راکه گفت ز خاک ره عدم برخیز؟
درای قافله صبح می دهد اواز
که ای ستم زده رفتیم ما، تو هم برخیز
چو شمع سیرگریبان عصای همت تست
به خود فرو رو و از فرق تا قدم برخیز
در این ستمکده نومید خفته ای بیدل
به ارزوی دلت می دهم قسم برخیز
دل مصفاکن شرر در خرمن اسباب ریز
اینه صیقل زن و نقش جهان در اب ریز
در تغافل خانه اسباب فرش مخملی است
زین تماشا جمع کن مژگان و رنگ خواب ریز
غنچه ازاد است از گلبازی تمثال رنگ
ای حیا ایینه ما هم به این اداب ریز
کم مدار از شمع محفل پاس ناموس وفا
اب گرد و بر غبار خاطر احباب ریز
زان ستمگر حسرت جام نگاهی داشتم
تا توانی بر سر خاکم شراب ناب ریز
دامنی کز کلفت ازادت کند ازکف مده
چون نوا بر در زن از هر ساز و بر مضراب ریز
فکر هستی سر به جیب انفعالت اب کرد
گردبادی جوش زن خاکی در این گرداب ریز
سجده طاق سپهرت نقش جمعیت نبست
بعد از این رنگ خمی بیرون این محراب ریز
خشک بر جا مانده ایم ای ابر رحمت همتی
خاکی از بنیاد ما بردار و بر سیلاب ریز
عمرها شد صورتم را می کشی بی انفعال
ای مصور در صدف خشک است رنگت اب ریز
نقش هستی بیدل از کلفت طرازان صفاست
تا تویی در هرکجایی سایه مهتاب ریز
ای بیخودی بر اینه وهم رنگ ریز
یعنی غبار ما به سر نام و ننگ ریز
شور شکست شیشه در این بزم قلقل است
چندی به جام وهم شراب ترنگ ریز
موقوف گریه نیست بساط بهار عجز
خونت نماند برجگر از چهره رنگ ریز
ای جستجو اگر هوس ارمیدنی ست
ما را بجای ابله در پای لنگ ریز
روزی دو در وفاکده فقر صبر کن
بر شیشه خانه هوسی چند سنگ ریز
رنگ ادب نریختی از شرم اب شو
گوهر نبسته ای چو عرق بی درنگ ریز
یک دشت وحشت است چمنزار کاینات
ایینه خیال ز داغ پلنگ ریز
ای نوبهار، بیهوده نقاش وحشتی
یک برگ گل زعالم تصویر رنگ ریز
دلهای خلق قابل تأثیر عجز نیست
پرواز ناله در پر و بال خدنگ ریز
عمری ست امتحانکده درد الفتیم
یارب دل گداخته ما ز سنگ ریز
ارامگاه وحشت رنگند غنچه ها
خونم بر استانه دلهای تنگ ریز
مفت است اگر به وهم غنا متهم شوی
چون تار، ساز انچه نداری ز چنگ ریز
تا وعده گاه خنجر نازت کشیده ام
خون فسرده ای که چه گویم چه رنگ ریز
غارت سرشته نگه کافر توایم
یاد از غبار ماکن و طرح فرنگ ریز
بیدل مال هستی موهوم ما فناست
این قطره را همان به دهان نهنگ ریز
به دل ز مقصد موهوم خار خار مریز
در امید مزن خون انتظار مریز
مبند دل به هوای جهان بیحاصاا
ز جهل، تخم تعلق به شوره زار مریز
به یک دو اشک، غم ماتم که خواهی داشت
گل چراغ فضولی به هر مزار مریز
حدیث عشق سزاوار گوش زاهد نیست
زلال اب گهر در دهان مار مریز
به عرض بیخردان جوهرکلام مبر
به سنگ و خشت دم تیغ ابدار مریز
به تردماغی کروفر از حیا مگذر
ز اوج ناز به پستی چو ابشار مریز
ز افتاب قیامت اگر خبر داری
به فرق بیکلهان سایه کن، غبار مریز
خجالت است شکفتن به عالم اوهام
در ان چمن که نه ای رنگ این بهار مریز
خراب گردش ان چشم نشئه پرور باش
به ساغر دگر اب رخ خمار مریز
اگرچه جرأت اهل نیاز بی ادبی است
زشرم اب شو و جز به پای یار مریز
به هرچه نازکنی انفعال همت توست
غبار ناشده در چشم انتظار مریز
به هر بنا که رسد دست طاقتت بیدل
به غیر ریختن رنگ اختیار مریز
صاحب دل را نزیبد گفت وگو با هیچکس
محرم ایینه چون تمثال باید بی نفس
جز ندامت پرتوی از شمع هستی گل نکرد
نخل ماتم راست اشک از میوه های پیشرس
در بیابانی که مابار خموشی بسته ایم
با نگاه چشم حیران می دمد شور جرس
الفت اسباب دل را جوهرایینه شد
اب می گردد نهان اخر ز جوش و خار و خس
ای ندامت اب گردان خاک بنیاد مرا
تا در این صورت توانم دست شستن از هوس
تیغ استغنای قاتل رنگی از من برنداشت
دست خون بسملم در دامن چاک است و بس
نیست گر پرواز سیر بیخودی هم عالمی ست
از شکست رنگ پیداکرده ام چاک قفس
خاکساری می رسد اخر به داد سرکشی
اضطراب موج راساحل بود فریادرس
چون حیا غالب شود غیر از خموشی چاره نیست
هرکه باشد چون گهر در اب می دزدد نفس
لذت درد محبت هم تماشاکردنی ست
دل به ذوقی می خورد خونم که نتوان گفت بس
کاروان عمر بیدل مقصدش معلوم نیست
می چکد اشک و قیامت می کند شور جرس
کاروان ما نداردگردی از صوت جرس
صبح بر دوش شکست رنگ می بندد نفس
در ترازویی که صبر عاشقان سنجیده اند
کوه اگر گردد تحمل نیست همسنگ عدس
اشیان دل پناه هرزه گردیهای ماست
خانه ایینه دارد جای ارام نفس
در ادبگاه ظهور از منت دونان منال
شعله هم کاه ضعیفی می شود محتاج خس
عافیت خواهی، در الفت سواد فقر زن
بهر صید خواب فرشی سایه می باشد نفس
از هوس با هیچ قانع شو که اینجا عنکبوت
می کند صید هما در سایه بال مگس
صبح عیش و شام کلفت توام یکدیگرند
شعله و دود انقدر با هم ندارد پیش و پس
چون امل جوشید از طبعت فنا اماده باش
نیست بی فال سفر اشفتن موی فرس
گاه کندنها صدا می بالد از نقش نگین
بی خروشی نیست گر سنگی خورد بر پای کس
می روی از خود دمی هم وضع ازادی برا
خانه را روشن کن، اتش زن به بنیاد هوس
تا توانی صبر کن بیدل در این کلفت سرا
چون سحر اخر پر پرواز خواهد شد نفس
نیست بی شور حوادث امد و رفت نفس
کاروان موج دارد از شکست خود جرس
باغ امکان را شکست رنگ می باشد کمال
ای ثمر گر فرصتی داری به کام خویش رس
تا توانی پاس اب روی سایل داشتن
خودفروشی های احسان به که ننمایی به کس
ای عدم اوازه قید زندگی هم عالمی ست
بیضه گر بشکست، چون طاووس رنگین کن قفس
مشت خونی هرزه گرد کوچه زخم دلیم
حسرت است اینجا به جز عبرت چه می گردد عسس
دستگاه سفله خویان مایه شور و شر است
خالی از عرض طنینی نیست پرواز مگس
چون به اگاهی رسیدی گفت و گوها محو کن
نیست منزل جز بیابان مرگی شور جرس
بی غباری نیست هرجا مشت خاکی دیده ایم
شد یقین کز بعد مردن هم نمی میرد هوس
چون حبابم بیدل از وضع خموشی چاره نیست
صاحب ایینه را لازم بود پاس نفس
از لب خامش زبان وامانده کام است و بس
بال از پرواز چون ماند اشیان دام است و بس
مرکز تسخیر دل جز دیده نتوان یافتن
گوش مینا حلقه ای گر دارد ان جام است وبس
تا نفس باقی ست نتوان بست بال احتیاج
این غناهایی که ما داربم ابرام است و بس
از نشان کعبه مقصود اگه نیستم
اینقدر دانم که هستی ساز احرام است و بس
وادی امکان ندارد دستگاه وحشتم
هر طرف جولان کند نظاره یک گام است و بس
بسته است از موی چینی صورتم نقاش صنع
صبح ایجادم همان گل کردن شام است و بس
دستگاه ما و من چون صبح برباد فناست
صحن این کاشانه ها یکسر لب بام است و بس
کاش از خجلت شرارم برنمی امد ز سنگ
سوختم از شرم اغازی که انجام است و بس
برپر عنقا تو هر رنگی که می خواهی ببند
صورت ایینه هستی همین نام است و بس
بیش از این نتوان به افسون محبت زیستن
داغم از اندیشه وصلی که پیغام است و بس
پختگی دیگ سخن را باز می دارد ز جوش
تا خموشی نیست بیدل مدعا خام است و بس
ذوق شهرتها دلیل فطرت خام است و بس
صورت نقش نگین خمیازه نام است و بس
نوحه کن بر خویش اگر مغلوب چشم افتاد دل
افتاب انجاکه زبر خاک شد شام است وبس
از قبول عام نتوان زیست مغرور کمال
انچه تحسین دیده ای زین قوم دشنام است و بس
حق شناسی کو، مروت کو، ادب کو، شرم کو
جهد اهل فضل بر یکدیگر الزام است و بس
گلرخان دام وفا از صید الفت چیده اند
گردش چشمی که هوش می برد جام است و بس
هرچه می بینی بساط ارای عرض حیرت است
این گلستان سربه سر یک نخل بادام است و بس
هیچکس را قابل ان جلوه نپسندید عشق
جوهر حیرانی ایینه اوهام است و بس
در ره عشقت که تدبیر افت بیطاقتی ست
هر کجا واماندگی گل کرد ارام است و بس
بال اهی می کشد اشکی که می ربزیم ما
شبنم ما را هوا گشتن سرانجام است و بس
از تعلق انقدر خشت بنای کلفتی
اندکی از خود برا، عالم سر بام است و بس
چون سیاهی رفت از مو، فکر خودرایی خطاست
جامه هرگه شسته گردد باب احرام است و بس
فطرت بیدل همان ایینه معجزنماست
هر سخن کز خامه اش می جوشد الهام است وبس
چشم وا کن ششجهت یارست و بس
هر چه خواهی دید، دیدارست و بس
سبحه بر زنار وهمی بسته اند
این گره گر واشود تارست و بس
گر بلند و پست نفروشد تمیز
از زمین تا چرخ هموارست و بس
هر نفس صد رنگ بر دل می خلد
زندگانی نیش ازارست و بس
چند باید روز بازار هوس
چینی ات را مو شب تارست و بس
باغ امکان نیست اگاهی ثمر
جهل تا دانش جنون کارست و بس
مبحث سود و زیان در خانه نیست
شور این سودا به بازارست و بس
کاری از تدبیر نتوان پیش برد
هر که در کار است، بیکارست و بس
دود نتوان بست بر دوش شرار
چون ز خود رستی نفس بارست و بس
جهل ما بیدل به اگاهی نساخت
نو ربر ظلمت شب تارست و بس
زندگی محروم تکرارست و بس
چون شرر این جلوه یک بارست و بس
از عدم جویید صبح ای عاقلان
عالمی اینجا شب تارست و بس
از ضعیفی بر رخ تصویر ما
رنگ اگر گل می کند بارست و بس
غفلت ما پرده بیگانگی ست
محرمان را غیر هم بارست و بس
کیست تا فهمد زبان عجز ما
ناله اینجا نبض بیمارست و بس
نیست افاق از دل سنگین تهی
هرکجا رفتیم کهسارست و بس
از شکست شیشه دلها مپرس
ششجهت یک نیشتر زارست و بس
در تحیر لذت دیدار کو
دیده ایینه بیدارست و بس
اختلاط خلق نبود بی گزند
بزم صحبت حلقه مارست و بس
چون حباب از شیخی زاهد مپرس
این سر بی مغز دستارست و بس
ای سرت چون شعله پر باد غرور
اینکه گردن می کشی، دارست و بس
بیدل از زندانیان الفتیم
بوی گل را رنگ، دیوارست و بس
خودسر ز عافیت به تکلف برید و بس
اهی که قد کشید به دل خط کشید و بس
راه تلاش دیر و حرم طی نمی شود
باید به طوف ابله پا رسید و بس
جمعی که در بهشت فراغ ارمیده اند
طی کرده اند جاده دشت امید و بس
دل با همه شهود ز تحقیق پی نبرد
ایینه انچه دید همین عکس دید و بس
ناز سجود قبله توفیق می کشیم
زین گردنی که تا سر زانو خمید و بس
محمل کشان عجز، فلکتاز قدرتند
تا افتاب سایه به پهلو دوید و بس
عیش بهار عشق ز پهلوی عجز نیست
در باغ نیز، شمع گل از خویش چید و بس
ما را درین ستمکده تدبیر عافیت
ارشاد بسمل است که باید تپید و بس
هیهات راه مقصد ما وانموده اند
بر جاده ای که هیچ نگردد پدید و بس
خواندیم بی تمیز رقمهای خیر و شر
از نامه ای که بود سراسر سفید و بس
رفع تظلم دم پیری چه ممکن است
هرجا رسید صبح گریبان د رید و بس
بیدل پیام وصل به حرمان رساندنی است
موسی برون پرده ندیدن شنید و بس
غم نه تنها بر دلم نالید و بس
عیش هم بر فرصتم خندید و بس
گر طواف کعبه درد ارزوست
می توان گرد دلم گردید و بس
چون گلم زین باغ عبرت داده اند
انقدر دامن که باید چید و بس
جاده چون طی شد حضور منزل است
رشته می باید به پا پیچید و بس
علم دانش یک قلم هیچ است و پوچ
اینقدر می بایدت فهمید و بس
صحبت دل با نفس معکوس بود
سبحه اینجا رشته گردانید و بس
دل حرم تا دیر در خون می تپید
خانه راه خانه می پرسید و بس
چون شرر در راه کس گردی نبود
شرم فرصت چشم ما پوشید و بس
بر بهار عیش می نازد غنا
بیخبرکاین گل قناعت چید و بس
بیقرارم داشت درد احتیاج
ناله ای کردم که کس نشنید و بس
منزل مقصود پرسیدم ز اشک
گفت باید یک مژه لغزید و بس
بیدل اسباب جهان چیزی نبود
زندگی خواب پریشان دید و بس
بی پردگی کسوت هستی ز حیا پرس
این جامه حریر است ز عریانی ما پرس
اه است سراغ نم اشکی که نداریم
چون گم شود ایینه شبنم ز هوا پرس
اسرار وفا منحصر کام و زبان نیست
چون سبحه ز هر عضو من این نکته جدا پرس
از مجمل هر چیز عیان است مفصل
کیفیت ابرام هم از دست دعا پرس
مستقبل امید دو عالم همه ماضی است
این مسئله بر هرکه رسی رو به قفا پرس
عالم همه اواره پرواز خیال است
سرمنزل این قافله از بانگ درا پرس
جز تجربه سنگ محک عیب و هنر نیست
رمز کرم و خسّت مردم ز گدا پرس
ای همت دونان سبب حاصل کامت
تدبیر گشاد گره از ناخن ما پرس
واماندگی از شش جهت اغوش گشوده ست
راهی که به جایی نرسد از همه جا پرس
در گرد تک و پوی سلف ناله جنون داشت
دل گفت سراغ همه بی صوت و صدا پرس
بیدل به هوس طالب عنقا نتوان شد
تا گم شدن از خویش ره خانه ما پرس
پر تیره روزم از من بی پا و سر مپرس
خاکم به باد تا ندهی از سحر مپرس
در دل برون دل چو نفس بال می زنم
اوارگی گل وطن است از سفر مپرس
صبح ان زمان که عرض نفس داد شبنم است
پروازم اب می شود از بال و پر مپرس
هستی فسانه است کجا هجر و کو وصال
تعبیر خوابت اینکه شنیدی دگر مپرس
گشتیم غرق صد عرق ننگ از اعتبار
دریا ز سرگذشت رموز گهر مپرس
ما بیخودان ز معنی خود سخت غافلیم
هرچند سنگ اینه است از شرر مپرس
فرسود چاره ای که طرف شد به رنج دهر
با صندل از معامله دردسر مپرس
هرکس درین بساط سراغ خودست و بس
نارفته در سواد عدم زان کمر مپرس
دل را به فهم معنی ان جلوه بار نیست
ناز پری ز کارگه شیشه گر مپرس
ثبت است رمز عشق به سطر زبان لال
مضمون نامه اینکه ز قاصد خبر مپرس
بیدل نگفتنی است حدیث جهان رنگ
صد بار بیش گفتم از این بیشتر مپرس
دل قیامت می کند از طبع ناشادم مپرس
بیستون یک ناله می گردد ز فرهادم مپرس
نام هم مفت است، عنقا بشنو و خاموش باش
صد عدم از هستی ان سویم ز ایجادم مپرس
محفل ارای حضورم خلوت نسیان اوست
گو فراموشم نخواهی هیچش از یادم مپرس
پهلوی خودمی خورم چون شمع و ازخود می روم
رهنورد وادی تسلیمم از زادم مپرس
تهمت تشویش نتوان بر مزاج سایه بست
خواب امنی دارم از عجز خدادادم مپرس
تا مژه در جنبش اید عافیت خاکستر است
شمع بزم یأسم از اشک شررزادم مپرس
همچو طاووسم به چندین رنگ محو جلوه ای
نقش دامم دیدی از نیرنگ صیادم مپرس
کس در این محفل زبان دان چراغ کشته نیست
از خموشی سرمه گردیدم ز فریادم مپرس
اب در ایینه بیدل حرف زنگار است و بس
سیل اگر گردی سراغ کلفت ابادم مپرس
غفلت اهنگم ز ساز حیرت ایجادم مپرس
پنبه تا گوشت نیفشارد ز فریادم مپرس
مدعای عجزم از وضع خموشی روشن است
لب گشودن می دهد چون ناله بر بادم مپرس
جوهر تعمیر پروازست سر تا پای شمع
رنگ بر هم چیده ام از خشت بنیادم مپرس
حسن پنهان نیست اما عشق راحت دشمن است
خانه شیرین کجا باشد ز فرهادم مپرس
الفت ایینه دل نیز تسخیرم نکرد
چون نفس پر وحشی ام از طبع ازادم مپرس
کرده ام یک عمر سیر گلشن اباد جنون
ناله می دانم دگر از سرو و شمشادم مپرس
هیچ فردوسی به رنگ امیزی امید نیست
سر به پایی می کشم از کلک بهزادم مپرس
معنی گل کردن موج از تظلم بسته اند
زندگی افسانه ها دارد ز بیدادم مپرس
مشت خاکم، عشق، نادانسته صیدم کرده است
ای حیا ابم مکن از ننگ صیادم مپرس
هرکجا لفظی ست بیدل معنیی گل کرده است
دیگر از کیفیت ارواح و اجسادم مپرس
جز ستم بر دل ناکام نکرده ست نفس
خون شد ایینه و ارام نکرده ست نفس
یک نگین وار در این کوه چه سنگ و چه عقیق
نتوان یافت که بدنام نکرده ست نفس
زندگی سیر بهارست چه پست و چه بلند
این هوا وقف لب بام نکرده ست نفس
زین قدر هستی مینا شکن وهم حباب
باده ای نیست که در جام نکرده ست نفس
فرصت چیدن و واچیدن خلق اینهمه نیست
کار ما بی خبران خام نکرده ست نفس
تابع ضبط عنان نیست جنون تازی شوق
تا می از شیشه گران وام نکرده ست نفس
رفت ایینه و هنگامه زنگار بجاست
صبح ما را چقدر شام نکرده ست نفس
غیر فرصت که در این بزم نوای عنقاست
مژده ای نیست که پیغام نکرده ست نفس
که شود غیر عدم ضامن جمعیت ما
خویش را نیز به خود رام نکرده ست نفس
معنی اینجا همه لفظ است، مضامین همه خط
ان چه عنقاست که در دام نکرده ست نفس
هر دو عالم به غبار در دل یافته اند
بیدل اینجا عبث ابرام نکرده ست نفس
در این بساط هوس پیش از اعتبار نفس
همان به دوش هوا بسته گیر بار نفس
صفای اینه در رنگ وهم باخته ایم
به زیر سایه کوهیم از غبار نفس
به هیچ وضع نبردیم صرفه هستی
چو صبح ضبط خود اید مگر به کار نفس
به رنگ شمع سحرفرصتی نمی خواهد
خزان عشرت و رنگینی بهار نفس
در این چمن اثر اشک شبنم اینه است
که اب شد سحر از شرم گیرودار نفس
غرور هستی ما را گر انتقامی هست
بس است اینکه خمیدیم زبر بار نفس
شرار کاغذ اتش زده است فرصت عیش
فشاندن پر ما نیست جز شمار نفس.
به ساز انجمن هستی اتش افتاده ست
چو نبض تب زده مشکل بود قرار نفس
دل است اینه دار غبار ما و منت
وگرنه عرض نهانی ست اشکار نفس
هزار صبح در این باغ بار حسرت بست
گشاده گیر تو هم یک دو دم کنار نفس
همان به ذوق تماشاست زندگانی من
به زنگ چشم نگاهم بس است تار نفس
ز ضعف تنگدلیها چو غنچه تصویر
نشسته ام به سر راه انتظار نفس
شکست جام حبابم غریب حوصله داشت
محیط می کشم امروز از خمار نفس
به عالمی که من از دست زندگی داغم
نگردد اتش افسرده هم دچار نفس
بهار عمر ندارد گلی دگر بیدل
نچید هیچکس اینجا به غیر خار نفس
گره چو غنچه نباید زدن به تار نفس
فکندنی است ز سر چون حباب بار نفس
زمانه صد سحر از هر کنار می خندد
به ضبط کار تو و وضع استوار نفس
خوش ان زمان که شوی در غبار کسوت عجز
چو شعله بر رگ گردن بلند بار نفس
اشاره ایست به اهل یقین ز چشم حباب
که دیده وانشود تا بود غبار نفس
به سوی خویش کشد صید را خموشی دام
سخن ز فیض تامل شود شکار نفس
ز موج بحر مجویید جهد خودداری
چه ممکن است درامد شد اختیار نفس
متن چو صبح در انکار هستی ای موهوم
گرفته است جهان را هوا سوار نفس
در این محیط که هر قطره صد جنون تپش است
شناخت موج گهر قیمت وقار نفس
شب فراق توام زندگی چه امکان است
مگر چو شمع کند سعی اشک، کار نفس
به چاک پیرهن عمر بخیه ممکن نیست
متاب رشته وهم امل به تار نفس
فلک به ساغر خمیازه سرخوشم دارد
چو صبح می کشم از زندگی خمار نفس
تأملی نکشیده ست دامنت ورنه
برون هر دو جهانی به یک فشار نفس
فروغ دل طلبی خامشی گزین بیدل
که شمع صرفه ندارد به رهگذار نفس
تب و تاب بیهُده تا کجا به گشاد بال و پر از نفس
سر رشته وقف گره کنم دلی اورم به بر از نفس
به هزار کوچه شتافتم، چه ترانه ها که نیافتم
رگی از اثر نشکافتم که رسد به نیشتر از نفس
غم زندگی به کجا برم، ستم هوس به که بشمرم
چو حباب هرزه نشسته ام به فشار چشم تر از نفس
سر و کار فطرت منفعل، به خیال می کندم خجل
که چرا عیار گداز دل نگرفت شیشه گر از نفس
ز جنون فرصت پرفشان نزدودم اینه وفا
چو شرار داغم از اتشی که نگشت صرفه بر از نفس
تک و تاز عرصه بی نشان، به خیال می بردم کشان
به هوا اگر ندهد عنان به کجا رسد سحر از نفس
به غبار عالم وهم و ظن، نرسیده ای که کنی وطن
عبث انتظار عدم مده به شتاب پیشتر از نفس
به دو دم تعلق اب و گل، مشو از حضور عدم خجل
که نشاط خانه اینه، نبرد غم سفر از نفس
ز ترانه نی نوحه گر به خروش هرزه گمان مبر
همه را به عالم بی اثر، اثری ست در نظر از نفس
کلف تصور زندگی، مفکن به گردن اگهی
چقدر سیه شود اینه که به ما دهد خبر از نفس
مگشا چو بیدل بیخبر، در هر ترانه بی اثر
بفشار لب به هم انقدر که هوا رود به در از نفس
ای دلت صیاد راز، از لب مده بیرون نفس
کز خموشی رشته می بندد به صد مضمون نفس
با خیال از حسن محجوب تو نتوان ساختن
حیرتم در دل مگر ایینه دزدد چون نفس
چشم مخمور تو هر جا سرخوش دور حیاست
نشئه خون کرده ست در رنگ می گلگون نفس
طبع دانا را خموشی به که گوهر در محیط
از حبابی بیش نبود گر دهد بیرون نفس
تا ز خودداری برون ایی طریق درد گیر
چون رسد در کوچه نی می شود محزون نفس
ساز هستی اقتضای دوری تحقیق داشت
موج را اخر براورد از دل جیحون نفس
لاف عزت تا کجا بر باد اقبالت دهد
ای سحر زین بیش نتوان برد بر گردون نفس
جز به زیر خاک اواز کرم نتوان شنید
اغنیا از بسکه دزدیدند چون قارون نفس
زندگی پر وحشی است ای بیخبر هشیار باش
بهر تسخیر هوا تا کی کند افسون نفس
دل مقامی نیست کانجا لنگر اندازد کسی
از خیال خانه ایینه بگذر چون نفس
درد انشا می کند کسب کمال عاجزان
مصرع اهی ست بیدل گر شود موزون نفس
بی تأمل در دم پیری مده بیرون نفس
از کتاب صبح مگذر سرسری همچون نفس
جسم خاکی دستگاه معنی پرواز توست
راست کن چندی درین خم همچو افلاطون نفس
گر نیاید باورت از حیرت ایینه پرس
صبح ما را نیست شام ناامیدی چون نفس
ای حباب از ابروی زندگی غافل مباش
چون گهر دزدیدنی دارد در این جیحون نفس
گردبادست اینکه دارد جلوه در دشت جنون
یا ز تنگی می تپد در سینه مجنون نفس ؟
بسکه زین بزم کدورت در فشار کلفتم
غنچه وارم برنمی اید ز موج خون نفس
اه از شام جوانی صبح پیری ریختند
انچه می زد بال عشرت می زند اکنون نفس
شعله ای دارد چراغ زندگی کز وحشتش
در درون دل تمنا می تپد بیرون نفس
فیضها می باید از حرف بزرگان گل کند
صبح روشن می شود تا می زند گردون نفس
خامشی دارد به ذوق عافیت تقلید مرگ
تا به کی بندد کسی بیدل به این مضمون نفس
صبح است و دارد ان گل در سر هوای نرگس
از چشم ما بریزید ابی به پای نرگس
ابر و بهار اقبال امروز سایه کیست
گل کرد تاج برسر بال همای نرگس
اب وگل تعین این دلکشی ندارد
رنگ شکسته کیست طرف بنای نرگس
هم چشم نوبهارم خوابم چه احتمال است
دارد غنودن اما تا غنچه های نرگس
بی انتظار نتوان از وصل کام دل برد
گل می رسد درین باغ یکسر قفای نرگس
حیرت برون این باغ راهی نمی گشاید
هرچند رسته باشد چشم از عصای نرگس
ما را به این دو دم عیش با چتر گل چه کار است
همسایه خزانیم زبر لوای نرگس
اقبال اوج گردون گر می گشود کاری
میل زمین نمی کرد دست دعای نرگس
تقلید چند باید در جلوه گاه تحقیق
پامال نور شمع است رنگ لقای نرگس
مضمون پیش پا نیز اسان نمی توان خواند
صد صفر و یک الف بود عبرت فزای نرگس
چندانکه وارسیدیم رنگ خزان جنون داشت
ای کاش داغ می رست زین باغ جای نرگس
بیدل ز چشم مردم دور است حق شناسی
کوری است خرمن اینجا چون دستهای نرگس
چند نشینی به کلفت دل مأیوس
همچو دویدن به طبع ابله محبوس
ای نفس از دل برار رخت توهم
خانه ایینه نیست عالم ناموس
ریخت ندامت به دامنم دل پر خون
ابله ای بود حاصل کف افسوس
سرکشی از طینتم گمان نتوان برد
نقش قدم کس ندید جز به زمین بوس
دامن شب تا به کی بود کفن صبح
به که برایی ز گرد کلفت ناموس
ناله در اشک زد ز عجز رسایی
اب شد این شعله از ترقی معکوس
صد چمن امید لیک داغ فسردن
نامه رنگم که بست بر پر طاووس ؟
اتش دیر از هوای عشق بلند است
گبر نفس غره دمیدن ناقوس
چیست مجاز انفعال رمز حقیقت
جلوه عرق کرد گشت اینه محبوس
بیدل، اگر دست ما ز جام تهی شد
پای طلب کی شود ز ابله مأیوس
گر شود از خواب من خیال تو محبوس
حسرت بالین من برد پر طاووس
ساز حجابی نداشت محفل هستی
سوخت دل شمع ما به حسرت فانوس
دل نفسی بیش نیست مرکز الفت
چند نشیند نفس در اینه محبوس
دامن بیحاصلی غبار ندارد
رنگ حنا تهمتیست بر کف افسوس
تا نکشد فطرت انفعال تریها
شبنم ما را هواست پرده ناموس
سر ز گریبان مکش که ریخته گردون
شمع در این انجمن ز دیده جاسوس
منکر قدرت مشو که جغد ندارد
جز به سر گنج پا ز طینت منحوس
گل به کف و در غم بهار فسردن
مزد تخیل پر است جلوه محسوس
گوشت اگر نیست نغمه سنج مخالف
صوت موذن بس است ناله ناقوس
ریشه دوانده ست در بهار جنونم
پیچش هر گردباد تا پر طاووس
بیدل از این مزرع انچه در نظر امد
دانه امل بود و اسیا کف افسوس
نفس ثبات ندارد به شست کار نویس
شکسته است قلم نسخه اعتبار نویس
جریده رقم اعتبارها خاک است
تو هم خطی به سر لوح این مزار نویس
زمان وصل به صبح قیامت افتاده ست
سیاهی از شب ما گیر و انتظار نویس
سوار مطلب عشاق دقتی دارد
برای خاطر ما اندکی غبار نویس
شقی که گل کند از خامه بی صریری نیست
برات ناله تو هم بر دل فگار نویس
خط جنون سبقان مسطری نمی خواهد
چو نغمه هرچه نویسی برون تار نویس
شگون یمن ندارد برات عشرت دهر
زبان خامه سیاه است گو بهار نویس
هزار مرتبه دارد شهید تیغ وفا
قلم به خون زن و بیتی به یادگار نویس
ز نقش هستی من هر کجا اثر یابی
خط جبین کن و بر خاک راه یار نویس
بیاض دیده یعقوب اشارتی دارد
که سیر ما کن و تفسیر نقره کار نویس
به نامه ای که در او نام عشق ثبت کنند
به جای هر الف انگشت زینهار نویس
ز خود تهی شدن اغوش بی نشانی اوست
چو صفر اگر ز میان رفته ای کنار نویس
به مشق حسرت ازان جلوه قانعم بیدل
بر او سفیدی مکتوب انتظار نویس
شخص معدومی، به پیش وهم خود موجود باش
ای شرار سنگ ازان عالم که نتوان بود باش
رنج هستی بردنت از سادگیها دور نیست
صفحه ایینه ای داری خیال اندود باش
سالی و ماهی نمی خواهد رم برق نفس
در خیالت مدت موهوم گو معدود باش
در زیانگاه تعین نیست حسن عافیت
گر توانی خاک شد ایینه مقصود باش
جوهر قطع تعلق تاب هر نامرد نیست
ای امل جولاه فطرت محو تار و پود باش
پرده ساز خداوندیست وضع بندگی
گر سجوداموز خود گردیده ای مسجود باش
مال و جاهت شد مکرر بعد ازین دل جمع کن
یک دو روز ای بیخبرگو حرص ناخشنود باش
سنگ هم بی انتقامی نیست در میزان عدل
بت شکستی مستعد اتش نمرود باش
هر چه از خود می دهی بر باد بی ایثار نیست
خاک اگر گردی همان براستان جود باش
شکوه درد رسایی را نمی باشد علاج
گرهمه صد رنگ سوزی چون نفس بی دود باش
خانه ایینه بیدل نیست بر تمثال تنگ
بر در دل حلقه زن گو شش جهت مسدود باش
من نمی گویم زیان کن یا به فکر سود باش
ای ز فرصت بیخبر در هر چه باشی زود باش
در طلب تشنیع کوتاهی مکش از هیچکس
شعله هم گر بال بی ابی گشاید دود باش
زیب هستی چیست غیر از شور عشق و ساز حسن
نکهت گل گر نه ای دود دماغ عود باش
از خموشی گر بچینی دستگاه عافیت
گفتگو هم عالمی دارد نفس فرسود باش
راحتی گر هست در اغوش سعی بیخودیست
یک قلم لغزش چو مژگانهای خواب الود باش
مومیایی هم شکستن خالی از تعمیر نیست
ای زیانت هیچ بهر دردمندی سود باش
خاک ادم، اتش ابلیس دارد درکمین
از تعین هم برایی حاسد و محسود باش
چیست دل تا روکش دیدار باید ساختن
حسن بی پروا خوشست ایینه گو مر دود باش
زینهمه سعی طلب جز عافیت مطلوب نیست
گر همه داغست هر جا شعله اب اسود باش
نقد حیرتخانه هستی صدایی بیش نیست
ای عدم نامی به دست اورده ای موجود باش
بر مقیمان سرای عاریت بیدل مپیچ
چون تو اینجا نیستی گوهر که خواهد بود باش
دل به کام تست چندی خرمی اظهار باش
ساغری داری شکست رنگ را معمار باش
فیضها دارد سخن بر معنی باریک پیچ
گر دل اسوده خواهی عقده این نار باش
بر چه از وصلش به یکرنگی نیامیزد دلت
گر همه جان باشد از اندیشه اش بیزار باش
تا حضور چشم و مژگان یابی از هر خار وگل
چون نگه درهرکجا پا می نهی هموار باش
هیچکس تهمت نشان داغ بی نفعی مباد
چتر شاهی گر نباشی سایه دیوار باش
ننگ تعطیل از غم بیحاصلی نتوان کشید
سودن دستی نبازی جهدکن درکار باش
نقش پای رفتگان مخمور می اید به چشم
یعنی ای وامانده در خمیازه رفتار باش
مانع ازادگان پست و بلند دهر نیست
ناله از خود می رود، گو ششجهت کهسار باش
بر تسلسل ختم شد دور غرور سبحه ات
یک دو ساغر محو عشرتخانه خمار باش
هرزه تازی تا به کی گامی به گرد خویش گرد
جهد بر مشق تو خطی می کشد پرگار باش
هر قدر مژگان گشایی جلوه در اغوش تست
ای نگاهت مفت فرصت طالب دیدار باش
عاقبت بیدل ز چشم خویش باید رفتنت
ذره هم کم نیست، تا باشی همین مقدار باش
گر نه ای عین تماشا حیرت سرشار باش
سر به سر دلدار یا ایینه دلدار باش
با هجوم عیش شو چون نغمه ذوق وصال
یا سراپا درد دل چون ناله بیمار باش
بال و پر فرسوده دام فلک نتوان شدن
گر همه مرکز شوی بیرون این پرگار باش
چند باید بود پیشاهنگ تحریک نفس
ساز موهومی که ما داریم گویی تار باش
صد چمن رنگ طرب در غنچه دارد خامشی
ناله هر جا گل کند کوته تر از منقار باش
گر همه بویی ز افسون حسد دارد دلت
بر دم عقرب نشین یا بر دهان مار باش
اگهی ایینه دار احتیاط افتاده است
چشم اگر گردیده باشی اندکی بیدار باش
بسمل ما را پر وامانده سیر عالمیست
عرصه کون و مکان گو یک تپیدن وار باش
داغ هم رنگینیی دارد که در گلزار نیست
گر نه ای طاووس باری رخت اتشکار باش
سیر چشمی ذره از مهر قناعت بودن ست
پیش مردم اندکی، در چشم خود بسیار باش
غنچه ات از بیخودی فال شکفتن می زند
ای ز سر غافل، برو بیمغزی دستار باش
تا به کی باشد دل از خجلت شماران نفس
سبحه بیکار است چندی گرم استغفار باش
بی نیازیهای عشق اخر به هیچت می خرد
جنس موهومی دو روزی بر سر بازار باش
یک قدم راهست بیدل از تو تا دامان خاک
بر سر مژگان چو اشک استاده ای هشیار باش
چو ابر و بحر ز لاف سخا پشیمان باش
کرم کن و عرق انفعال احسان باش
بساط این چمن ایینه داری ادب است
چو شبنم اب شو اما به چشم حیران باش
حضور ابله پا اگر به دست افتد
قدم بر افسر شاهی گذار و سلطان باش
زخون خود چو حنا رنگ تحفه پردازد
گل وسیله پابوس خوش خرامان باش
چه لازم است کشی رنج انتظاریها
جگر چو صبح به چاکی ده و گلستان باش
ز مشرب خط و خال بتان مشو غافل
به حسن معنی کفر ابروی ایمان باش
هوا پرستی جمعیت از فسرده دلی است
چو گرد بر سر این خاکدان پریشان باش
کجاست وسعت دیگر سواد امکان را
چو شعله در جگر سنگ داغ جولان باش
ز فکر عقده دل چون گهر مشو غافل
دمی که ناخن موجت نماند دندان باش
دلیل مطلب عشاق بودن اسان نیست
به نامه ای که ندارد سواد عنوان باش
به ساز حادثه هم نغمه بودن ارام است
اگر زمانه قیامت کند تو توفان باش
به جز فنا نمک ساز زندگانی نیست
تمام شیفته اینی و اندکی ان باش
در این چمن همه عاجز نگاه دیداریم
تو نیز یک دونگه در قطار مژگان باش
چه ننگ دلق و چه فخر کلاه غفلت توست
به هر لباس که باشی ز خویش عریان باش
دلیل وحدت از افسون کثرتی بیدل
همین قدر که به جسم اشنا شدی جان باش
هوس وداع بهار خیال امکان باش
چو رنگ رفته به باغ دگر گل افشان باش
کناره جویی ازین بحر عافیت دارد
وداع مجلسیان کن ز دور گردان باش
گرفتم اینکه به جایی نمی رسد کوشش
چو شوق ننگ فسردن مکش پر افشان باش
بقدر بی سر و پاپی ست اوج همتها
به باد ده کف خاک خود و سلیمان باش
نظاره ها همه صرف خیال خودبینی است
به دهر دیده بیناکجاست عریان باش
اگر گدا ز دلی نیست دیده ای بفشار
محیط اگر نتوان بود ابر نیسان باش
سراسر چمن دهر نرگسستان است
تو نیز اینه ای بر تراش و حیران باش
به دام حرص چو گشتی اسیر رفتن نیست
به رنگ موج زگردابها گریزان باش
مگیر این همه چون گردباد دامن دشت
بقدرانکه سر از خودکشی گریبان باش
شرار کاغذم از دور می زند چشمک
که یک نفس به خود اتش زن و چراغان باش
جنون متاع دکان خیال نتوان بود
به هر چه از هوست واخرند ارزان باش
دربن زمانه ز علم و هنرکه می پرسد
دو خرگواه کمالت بس است انسان باش
خبر ز لذت پهلوی چرب خویشت نیست
شبی چو شمع دربن قحطخانه مهمان باش
چو شانه ات همه گر صد زبان بود بیدل
ز مو شکافی زلف سخن پشیمان باش
تاکی افسردن دمی از فکر خود وارسته باش
سر برون ار ازگریبان معنی برجسته باش
گر نداری جرات از خانمان بر هم زدن
همچو می خون در جگر زین شیشه بشکسته باش
تا بفهمی ربط استعداد هستی و عدم
زین دو مصرع دور مگذر اندکی پیوسته باش
روزی اینجا در خور ادم دهن اماده است
محرم منقار ساز ان نهال پسته باش
عزم صادق می رهاند چون تنت از بند طبع
شاید از پستی برون ایی کمر می بسته باش
دخل بیجایت ز درد اهل معنی غافل است
ناخنی تا هست دور از سینه های خسته باش
چند باشی از فراموشان ایام وصال
رنگهای رفته یادت می دهم گلدسته باش
خواستم از دل برون ارم غبار حیرتی
تا به لب امد نفس خون گشت وگفت : اهسته باش
از اقامت شرم دارد بیدل استعداد شمع
هر قدر باشی درین محفل ز پا ننشسته باش
خواه در معموره جان خواه در ویرانه باش
با هزاران در پس دیوار خود چون شانه باش
چشم منت جز به نور عشق نتوان اب داد
صیقل ایینه ای خاکستر پروانه باش
دعوی قدرت رها کن هیچ کارت بسته نیست
ای سراپایت کلید فتح بی دندانه باش
دشت سودا گرد اثارش سلامتخانه است
در پناه سایه مو چون سر دیوانه باش
کاروان عمریست از پاس قدم پا می خورد
پیرو محمل کشان لغزش مستانه باش
بیوفایی صورت رنگ بهار زندگی ست
اشنای خویش شو یعنی ز خود بیگانه باش
مستی سرگشتگان شوق ناهنجار نیست
شعله جواله شو سر بر خط پیمانه باش
تا تأمل می گماری رفته اند این حاضران
چشم بر محفل گشا و گوش بر افسانه باش
عالمی مست خیال نرگس مخمور اوست
گر تو هم زین نشئه بویی برده ای میخانه باش
بیدل اجزای نفس تا کی فراهم داشتن
پای تا سر ریشه ای بی احتیاط دانه باش
جوانی سوخت پیری چند بنشاند به مهتابش
نبرد این شعله را خوابی که خاکستر زند ابش
هوای کعبه تحقیق داری ساز تسلیمی
سجود بسمل اینجا در خم بال است محرابش
به جرأت بر میا، سامان جمعیت غنیمت دان
بنای اشک غیر از لغزش پا نیست سیلابش
چو اتش، جاه دنیا، بد مژه خواباندنی دارد
حذر از استر مخمل، لباس ابره سنجابش
طریق خلق داری، سنگ بر ساز درشتی زن
نهال رأفت از وضع ملایم می دهد ابش
بساط بی نیازی بایدت از دور بوسیدن
ندارد لیلی ان برقی که مجنون اورد تابش
درین محفل چو شمع اورده ام غفلت کمین چشمی
که تا مژگان در اتش خفته است و می برد خوابش
ره تحقیق از سیر گریبان طی نمی گردد
ندارد پیچش طومار دریا سعی گردابش
به یاد شرمگین چشمی قدح می زد خیال من
عرق تا جبهه خوابانید اخر در می نابش
اگر این برق دارد اتش رخسار او بیدل
نیابی در پس دیوار هیچ ایینه سیمابش
ایین خود ارایی از روز الست استش
دل تحفه مبر ان جا کایینه به دست استش
نخجیر فنا غیر از تسلیم چه اندیشد
در رنگ تو پردازد تیری که به دست استش
توفان کشاکشها وضع نفس است اینجا
ما ماهی ان بحریم کاین صورت شست استش
هرگه نسق هستی موصوف نفس باشد
در بند چه بند استش در بست چه بست استش
موضوع خیالات است ارایش این محفل
چون اینه عنقایی نی بود و نه هست استش
برکوس و دهل نتوان بنیاد سلامت چید
دنیا گله ای دارد کاین شور شکست استش
هر چند زمینگیری ست جز نعل دراتش نیست
مانند سپند اینجا هر ابله جست استش
سر در قدم اشکم کاین شیشه به سنگ افکن
بی منت خودداری لغزیدن مست استش
بیمایگی فقرم تهمت کش هستی ماند
کم سایگی دیوار برگردن پست استش
چون نقش نگین بیدل پا درگل افاتیم
هر چند بنای ما سنگ است شکست استش
من وان فتنه بالایی که عالم زیر دست استش
اگر چرخ است خاک استش وگر طوباست پست استش
به اوضاع جنون زان زلف بی پروا نی ام غافل
که در تسخیر دل هر مو دو عالم بند وبست استش
چو اتش دامن او هرکه گیرد رنگ اوگیرد
به این افسون اثرها در خیال خود پرست استش
خدنگ او ز دل نگذشت با ان برق جولانی
چه صنعت در زه ایمای حکم اندازد شست استش
نه تنها باده از بوس لب او جام می گیرد
حنا هم زان کف پای نگارین گل به دست استش
شکفتن با مزاج کلفت انجامم نمی سازد
چو ان چینی کز ابروی تغافل رنگ بست استش
به کانون خیال ان شعله موهومی انجامم
که در خاکستر امید دم صبح الست استش
بنای رنگ اگر نقشش به طاق اسمان بندی
شکست استش شکست استش شکست استش شکست استش
به رنگ شعله ای کاسودنش خاکستر انگیزد
ز خود بر خاستنهای غبارم در نشست استش
پر طاووس یعنی گرد ناز اندوده ای دارم
که در هر ذره رنگ چشمکی زان چشم مست استش
روم از خویش تا بالد شکوه جلوه اش بیدل
کلاه ناز او عمریست در رنگم شکست استش
ز ساز قافله ما که ما و من جرس استش
بجز غبار عدم نیست انچه پیش وپس استش
کسی چه فیض برد از بهار عشرت امکان
که چون سحر همه پرواز رنگ در قفس استش
ز کسب فضل حیاکن کزین دوروزه تخیل
کمال اگر همه عشق است خفت هوس استش
ز مال غیرتعب چیست اغنیای جهان را
محیط در خور امواج وقف دیده خس استش
مراد دهر به تشویش انتظار نیرزد
میی که جام تو دارد خمار پیشرس استش
دمی که عرض تحمل دهد اسیر محبت
مقابل دو جهان یکدل دو نیم بس استش
مرو به زحمت عقبا مدو به خفت دنیا
هوس سگی ست که اینهاگسستن مرس استش
چو شمع چند توان زیست داغدار تعین
حذر ز ساز حیاتی که سوختن نفس استش
درتن هوسکده بیدل چه ممکنست قناعت
به مور اگر نگری حسرت پر مگس استش
به لوح جسم که یکسر نفس خطوط حک استش
دل انتخاب نمودم به نقطه ای که شک استش
به ارمیدگی طبع بیدماغ بنازم
که بوی یوسف اگر پیرهن درد خسک استش
در ان مکان که غبارم به یادکوی تو بالد
سماک با همه رفعت فروتر از سمک استش
از این بساط گرفتم عیار فطرت یاران
سری که شد تهی از مغز گردش فلک استش
به ابر و رعد خروشم حقی است کاین مژه ی تر
اگر به ناله نباشد به گریه مشترک استش
به تیغ کینه صف عجز ما به هم نتوان زد
که همچو موج زگردن شکستگی کمک استش
نگاه بهره ز روشندلی نبرد وگرنه
سیاهی دو جهان از چراغ مردمک استش
به حرمت رمضان کوش اگر ز اهل یقینی
همین مه است که ادم طبیعت ملک استش
چنین که خلق به نور عیان معامله دارد
حساب جوهر خورشید و چشم شب پرک استش
ز خوان دهر مکن ارزوی لذت دیگر
همانقدرکه به زخم دلی رسد نمک استش
اگر به فقرکنند امتحان همت بیدل
سواد سایه دیوار نیستی محک استش
این صبح که جولانها بر چرخ برین هستش
دامن شکن همت گردد دو سه چین هستش
پر هرزه درا مگذار زین قافله افات
شور نفسی دارد صد صور طنین هستش
طبعی که کمالاتش جز کسب دلایل نیست
بی شبهه مکن باور گر حرف یقین هستش
از خیره سر دولت اخلاق نیاید راست
اشوب چپ اندازی تا نقش نگین هستش
ادبار هم از اقبال کم نیست در این میدان
بر مرد تلاش حیز غالب ز سرین هستش
از وضع زمینگری گو خواجه به تمکین کوش
دم جز به تکلف نیست رخشی که به زین هستش
هر فتنه که می زاید از حامله ایام
غافل نشوی زنهار صد فعل چنین هستش
هرکس به ره تحقیق دعوی قدم دارد
دوری ز در مقصد بسیار قرین هستش
ان چشم که انسان را سرمایه بینایی ست
از هر دو جهان بیش است گر اینه بین هستش
بر نشو و نما چشمی بگشا و مژه بربند
هر گل که تو می کاری ایینه زمین هستش
از روز و شب گردون بیدل چه غم و شادی
خوش باش که مهر و کین گر هست همین هستش
چو تمثالی که بی ایینه معدوم است بنیادش
فراموش خودم چندان که گویی رفتم از یادش
نفس هر چند گرد ناله بر دل بار می گردد
جهان تنگ است بر صیدی که دامت گیرد ازادش
گرفتار شکست دل ندارد تاب نالیدن
ز موی چینی افکنده است طرح دام صیادش
سفیدیهای مو کرد اگهم از عمر بیحاصل
ز جوی شیر واشد لغزش رفتار فرهادش
ثبات رنگ امکان صورت امکان نمی بندد
فلک اخر ز روز و شب دو مو شد کلک بهزادش
جهان با این پرافشانی ندارد بوی ازادی
برون اشیان در بیضه پرورده ست فولادش
سخن بی پرده کم گو از زبان خلق ایمن زی
چراغ زیر دامن نیست چندان زحمت بادش
به تصویر سحر ماند غبار ناتوان من
که نتواند نفس گردن کشید از جیب ایجادش
گذشتن از خط ساغر به مخموران ستم دارد
مگردان گرد سر صیدی که باید کرد ازادش
حیا از سرنوشتم نقطه بی نم نمی خواهد
عرق تاکی نمایم خشک، تر دست است استادش
دل از هستی تهی ناگشته در تحقیق شک دارد
مگر این نقطه گردد صفر تا روشن شود صادش
چه شور افکند شیرین در دماغ کوهکن یارب
که خاک بیستون شد سرمه و ننشست فریادش
نه هجران دانم و نی وصل بیدل اینقدر دانم
که الفت عالمی را داغ کرد اتش به بنیادش
فریاد جهان سوخت نفس سعی کمندش
تا سرمه رسانید به مژگان بلندش
از حیرت راه طلبش انجم و افلاک
گم کرد صدا قافله زنگله بندش
ننمود سحر نیز درین معرض ناموس
بیش از دو نفس رشته به صد چاک پرندش
هر گرد که برخاست ازین دشت پری بود
یارب به چه رفتار جنون کرد سمندش
صد مصر شکر اب شد از شرم حلاوت
پیش دو لب او که مکرر شده قندش
کو تحفه دیگر که بیرزد به قبولی
دل پیشکشی بود که در خاک فکندش
جز در چمن شرم جمالش نتوان دید
ای ایینه سازان عرق افتاد پسندش
تسلیم به غارتکده یأس ندارد
جز سجده که ترسم ز جبینم ببرندش
چون من ز دل خاک کمربسته جهانی
تا زور چه همت گسلد اینهمه بندش
تشویش دل کس نتوان سهل شمردن
زان شیشه حذر کن که به راهت شکنندش
دل فتنه شورافکن هنگامه هستی است
نُه مجمر گردون و یک اواز سپندش
بیدل به که گویم غم بیداد محبت
این تیر نه اهی ست که از دل شکنندش
دلی دارم که غیر از غنچه بودن نیست بهبودش
تبسم همچو زخم صبح می سازد نمکسودش
توان از حیرتم جام دو عالم نشئه پیمودن
نگاهی سوده ام امشب به لبهای می الودش
ز موج خط وقار شعله حسنش تماشا کن
که تمکین می چکد همچون رگ یاقوت از دودش
نکردی انتخاب نقش از داغ دل عاشق
عبث چون کعبتین نرد افکندی ز کف زودش
گر اهنگ پر فشانی کند پروانه بزمت
چراغان سر کشد از گرد بال شعله فرسودش
جهانی در تلاش ابرو ناکام می میرد
نمی داند که غیر از خاک گشتن نیست مقصودش
تو خواهی بوی گل، خواهی شرار سنگ باش اینجا
ز خود رفتن رهی داردکه نتوان کرد مسدودش
ز بیدردی مبادا منفعل سازی محبت را
کز اغوش قبول خوبش هم دور است مردودش
ز سر تا پای من در حسرت دیدار می کاهد
به ان ذوقی که بر ایینه دل باید افزودش
مپرس از دستگاه نیستی سرمایه هستی
عدم بی پرده شد تا اینقدرکردند موجودش
سیاهی کی ز دست زرشماران می رود بیدل
به هر جا اتش افروزی اثر می ماند از دودش
متاع هستیی دارم مپرس از بود و نابودش
به صد اتش قیامت می کنی گر واکشی دودش
به فهم مدعای حسرت دل سخت حیرانم
نمی دانم چه می گوید زبان عجز فرسودش
شبستان سیه بختی ندارد حاجت شمعی
بس است از رنگ من ارایش فرش زر اندودش
به تقلید سرشکم، ابر شوخی می کند اما
ز بس کم مایگی اخر فشاری می دهد جودش
سلامت ارزو داری برو ترک سلامت کن
به ساحل موج این دریا شکستن می برد زودش
نپنداری ز جام قرب زاهد نشئه ای دارد
دلیل دوری است اینها که در یاد است معبودش
خیال اندود هستی نقش موهومی که من دارم
به صد ایینه نتوان کرد یک تمثال مشهودش
به زلفت شانه دستی می زند اما نمی داند
کز افشاندن نگردد پاک دامان دل الودش
درین محفل رموز هیچکس پنهان نمی ماند
سیاهی خوردن هر شمع روشن می کند دودش
به هر بیحاصلی بیدل زیانکاران الفت را
بضاعت دست افسوسست گر بر هم توان سو دش
در ان کشور که پیشانی گشاید حسن جاویدش
گرفتن تا قیامت بر ندارد نام خورشیدش
ز خویشم می برد جایی که می گردم بهار انجا
نگاه ساغر ایمای گل بادام تمهیدش
به گلزاری که الفت دسته بند موی مجنونست
هوا هر چند بالد نگذرد از سایه بیدش
اشارات حقیقت بر مجاز افکند اگاهی
خرد هرجا پری در جلوه امد شیشه فهمیدش
ز بس اسرار پیدایی دقیق افتاده است اینجا
نظر واکرد برکیفیت خویش انکه پوشیدش
گر این یأس از شمار سال و ماه کلفتم خیزد
مه نو خم شود چندان که از دوش اوفتد عیدش
به چندین جام نتوان جز همان یک نشئه پیمودن
تو هم پیمانه ای داری که پرکرده ست جمشیدش
جنون مضرابی ناموس الفت نغمه ها دارد
شکست از هر چه باشد می زند بر سایه امیدش
چه مقدار اگهی بر خویش چیند قطره از دریا
خیالت راست تحقیقی که ممکن نیست تقلیدش
نپردازی به فکر نغمه تحقیق من بیدل
که چرخ اینجا خمیدن می کشد با چنگ ناهیدش
بزم امکان بسکه عام افتاده دور ساغرش
هرکه را سرمایه رنگی ست می گردد سرش
مغز اسایش چسان بندد سر فرماندهی
کز خیال سایه بالی ست بالین پرش
بی حضور وصل جانان چیست فردوس برین
بی شراب لطف ساقی کیست اب کوثرش
جان فدای معجز ساقی که پیش از می کشی
نشئه در سر می دود چون مو ز خط ساغرش
چون مه نو نقش چینی از جبینم گل کند
سجده دامن چیده باشد بهر تعظیم درش
حسرت عاشق چه پردازد به سیر کاینات
شسته است این نقشها را یک قلم چشم ترش
داغ حرمان شعله ای دارم که در پرواز شوق
ظلم بر بیطاقتی کردند از خاکسترش
بسکه عاشق سرگران افتاده است از بار دل
موج اگر گردد نگیرد اب دریا بر سرش
رحم کن بر حال بیماری که از ضعف بدن
جای پهلو ناله می غلتد به روی بسترش
دولت تیز جفاکیشان بدان بی غیرتی
واعظ است ان شعله کز خاشاک باشد منبرش
خواجه از چرب اخوریها همعنان فربهی است
می رود جایی که می گردد هیولی پیکرش
چشم حیران انتظار اهنگ مشق غفلت است
لغزش مژگان مینا انفعال مسطرش
گریه دارد عشق بر حال اسیران وفا
خس به چشم دام می افتد ز صید لاغرش
نیست بیدل را به غیر از خاک راه بیکسی
انکه گاهی ازکرم دستی گذارد بر سرش
بسکه افتاده است بی نم خون صید لاغرش
می خورد اب از صفای خود زبان خنجرش
انکه چون گل زخم ما را در نمک خواباند و رفت
چون سحر شور تبسم می چکد از پیکرش
بعد مردن هم مریض عشق بی فریاد نیست
گرد می نالد همان گر خاک گردد بسترش
بحر نیرنگی که عالم شوخی امواج اوست
می دهد عشق از حباب من سراغ گوهرش
من ز جرأت بی نصیبم لیک دارد بیخودی
گردش رنگی که می گرداندم گرد سرش
تا نفس باقی ست دل را از تپیدن چاره نیست
طایر ما دام وحشت دارد از بال و پرش
کوس وحدت می زند دل گر پریشان نیست وهم
شاه اینجا می شود تنها به جمع لشکرش
باید از شرم فضولی اب گردد همتت
میهمان عالمی انگه غم گاو و خرش
عافیت دل را تنک سرمایه دارد چون حباب
از شکستنها مگر لبریزگردد ساغرش
پر بلند است استان بی نیازبهای عشق
ان سوی این هفت منظر حلقه ای دارد درش
از سراغ مطلبم بگذرکه مانند سپند
ناله ای گم کرده ام، می جوبم از خاکسترش
بس که از درد محبت بیدل ما گشت زار
همچو مژگان می خلد در دیده جسم لاغرش
خط مشکین شد وبال غنچه جان پرورش
گشت در گرد یتیمی خشک اب گوهرش
گر به این شوخی کند عکس تو سیر اینه
می تپد برخود به رنگ موج دربا جوهرش
هرکه را از نغمه ساز سلامت اگهی ست
نیست جز ضبط نفس دربزم دل خنیاگرش
نسخه دل عالمی دارد که گر وا می رسی
هست صحرای قیامت صفحه ای از دفترش
گردباد بیخودی پیمای دشت الفتیم
کاسمان هم می کند گردیدنی گرد سرش
ناله ام عمریست طوف لب نفهمیده ست چیست
وای بیماری که غیراز دل نباشد بسترش
سعی ارامم حریف وحشت سرشار نیست
خواب من چون غنچه برمی ارد از بالین پرش
ط فل خویی گر زند لاف کمال اهسته باش
می کند چون اشک اخر خودنماییها ترش
بی فنا نتوان چراغ اعتبار افروختن
اتش ما شعله می بارد پس از خاکسترش
احتیاجت نیست جز ایجاد عیب دوستان
مطلبی سرکن به پیش هرکه می خواهی کرش
کبریایی ازکمین عجز ما گل کردنی ست
سایه هم خورشید می یابد زمان دیگرش
تیغ خونخوارست بیدل جاده دشت جنون
تا ز سر نگذشته ای نتوان گذشتن از سرش
به ساز نیستی بسته ست شور ما و من بارش
بهارت بلبلی دارد که شکل لاست منقارش
خجالت با دماغ بید مجنون بر نمی اید
جهانی زحمت خم می کشد از دوش بی بارش
ز اشوب غبار دهر یکسر سنگ می بارد
تو ضبط شیشه خودکن، پری خیز است کهسارش
زحرف پوچ نتوان جز به بیمغزی علم گشتن
سر منصور باید پنبه بندد بر سر دارش
کمند حب جاه از خلق واگشتن نمی خواهد
سلیمانی سری دارد که زنار است دستارش
صفا هم دام پا لغزی ست از عبرت مباش ایمن
به سر غلتاند گوهر را غرور طبع هموارش
به میدانی که رخش عزم همت می کند جولان
حیا از هر دو عالم می کشد دست عنان دارش
جفا با طینت مسرور عاشق بر نمی اید
مگراز درد محرومی زپا بیرون خلد خارش
به رفع کلفت غفلت غبار خود زپا بنشان
شکست سایه دارد هر چه می افتد ز دیوارش
خیال بحر چندین موج گوهر در نظر دارد
که می داند چه ها دیدند مشتاقان دیدارش
مجاز پوچ ما را از حقیقت باز می دارد
به سیر نرگسستان غافلیم از چشم بیمارش
کبابم کرد اندوه جدایی هر چه را دیدم
کسی یارب در این محفل نیفتد با نگه کارش
به تعمیر دل تنگم کسی دیگر چه پردازد
طناب وسع همت پرگره بسته است معمارش
در این غفلتسرا بی عبرت اگاهی نمی باشد
مژه تا پا نزد بر چشم ننمودند بیدارش
چو تصویر هلال اخر به خجلت خاک شد بیدل
ز ننگ ناتمامی بر نیامد خط پرگارش
بهار صنع چو دیدیم در سر و کارش
به رنگ رفته نوشتم برات گلزارش
به اسمان مژه من فرو نمی اید
بلند ساخته حیرتی ست دیوارش
رهایی ازکف صیاد عشق ممکن نیست
کمند جای نفس می کشدگرفتارش
به خاک خفته دام تواضع خلقم
چو سجده ای که فتد راه در جبین زارش
به وضع خلق برایا ز دهرگوشه گزین
گهر سری ست که دربا نمی کشد بارش
ز شیخ مغز حقیقت مجوکه همچو حباب
سری ندارد اگر واکنند دستارش
ندارد ان همه تعلیم هوش غفلت عام
به راه خفته به پا می کنند بیدارش
چو شمع بلبل ا: ن باغ بسکه عجز نماست
شکستن پر رنگ است سعی منقارش
خرام یار ز عمر ابد نشان دارد
در اب خضر نشسته ست گرد رفتارش
ادب ز شرم نگه اب می شود ورنه
شنیده ایم که بی پرده است دیدارش
ره جنونکده دل گرفته ای بیدل
به پا چو ابله نتوان نمود هموارش
چه لازم است کشد تیغ چشم خونخوارش
به روی دل که نفس نیز می کند کارش
به حیرتم که چه مضمون در استین دارد
نگاه عجز سرشکی است مهر طومارش
چمن به فیض بیابان ناامیدی نیست
که از شکستن دل اب می خورد خارش
محیط فیض قناعت که موجش استغناست
چو اب اینه سرچشمه نیست در کارش
ندارد ان همه تخمین عرصه امکان
ببند چشم و بپیما فضای مقدارش
بساط خامش هستی ستیزه اهنگم
مگر رسد به نوای گسستن تارش
کباب همت ان رهروم که در طلبت
چو اشک ابله دارد عنان رفتارش
ز ناله بلبلم اسوده است و می ترسم
دل دو نیم دهد باز یاد منقارش
ز جلوه تو جهان کاروان اینه است
به هر چه می نگرم حیرتی است در بارش
غرور عشق تنزه بساط خودرایی ست
دماغ کس نخرد گلفروش بازارش
فریب عشرت طوبی که می خورد بیدل
به رنگ سایه سر ما و پای دیوارش
صبح از چه خرابات جنون کرد بهارش
کافاق به خمیازه گرفته ست خمارش
شام اینهمه سامان کدورت زکجا یافت
کز زنگ نشد پاک کف اینه دارش
گردون به تمنای چه گل می رود از خویش
عمریست که بر گردش رنگست مدارش
دربا به حضور چه جمالست مقابل
کز خانه ایینه گرو برد کنارش
صحرا به رم ناز چه محمل نظر افکند
کاندیشه پریخانه شد از رقص غبارش
کوه از چه ادب ضبط نفس کرد که هر سنگ
در دل مژه خواباند چراغان شرارش
ابر از چه تلاش این همه سامان عرق داشت
کایینه چکید از نمد خورده فشارش
برق ازچه طرف رخش به مهمیز طلب داد
کز عرض برون برد لب خنده سوارش
گلشن ز چه عیش اینقدر اندوخت شکفتن
کافتاد سر و کار به دلهای فکارش
بلبل ز چه ساز انجمن ارای طرب بود
کز یک نی منقار ستودند هزارش
طاووس به پرواز چه گلزار پر افشاند
کز خلد چکید ارزوی نقش و نگارش
شبنم به چه حیرت قدم افسرد که چون اشک
یک ابله گردید به هرگام دچارش
موج گهر اشوب چه توفان خبرش کرد
کز ضبط سر و زانوی عجز است حصارش
ایینه زتکلیف چه مشرب زده ساغر
کز هر چه رسد ییش نه فخرست و نه عارش
دل رمز چه سحر است که در دیده تحقیق
حسن است و نیفتاد به هیچ اینه کارش
عمر از چه شتاب اینهمه اشفتگی انگیخت 
کاتش به نفس در زد و بگرفت شمارش
بیدل ز چه مکتب سبق اگهی اموخت
کاینها به شق خامه گرفته ست قرارش
مکش دردسر شهرت میفکن بر نگین زورش
برای نام اگر جان می کنی مگذار در گورش
تلاش منصب عزت ندارد حاصلی دیگر
همین رنج خمیدن می کند بر دوش مزدورش
خیالات دماغ جاه تا محشر جنون دارد
بپرس از موی چینی تا چه در سر داشت فغفورش
محالست این که کام تشنه دیدار تر گردد
ز موسی جمع کن دل اتش افتاده ست در طورش
به ذوق امتحان ملک سلیمان گر زنی بر هم
نیابی سرمه واری تا کشی در دیده مورش
همه زین قاف حیرت صید عنقا می کنیم اما
هنوز از بی نیازی بیضه نشکسته ست عصفورش
به عبرت عمرها سیر خرابات هوس کردم
جنون می خندد از خمیازه بر مستان مغرورش
به اظهار یقین رنج تکلف می کشد زاهد
ازین غافل که انگشت شهادت می کند کورش
سراغ گرد تحقیقی نمی باشد درین وادی
سیاهی می کند خورشید هم من دیدم از دورش
نمی دانم چه ساغر دارد این دوران خودرایی
که در هر سر خمستان دگر می جوشد از شورش
گزند ذاتی از بنیاد ظالم کم نمی گردد
به موم از پرده زنبور نتوان برد ناسورش
به این شوری که مجنون خیال ما به سر دارد
مبادا صبح محشر با نفس سازند محشورش
به یاد صبح پیری کم کم از خود بایدم رفتن
ز اه سرد محمل بسته ام بر بوی کافورش
فلک هنگامه تمثال زشتیهای ما دارد
ز خودبینی است گر ایینه ما نیست منظورش
انالعشقی است سیر اهنگ تارتردماغیها
تو خواهی نغمه فرعون گیر و خواه منصورش
دگر مژگان گشودی منکر اعمی مشو بیدل
که معنی هاست روشن چون نقط از چشم بی نورش
چنین تا کی تپد در انتظار زخم نخجیرش
دراغوش کمان بر دل قیامت می کند تیرش
مگر ان جلوه دریابد زبان حیرت ما را
که چون ایینه بی حرف است صافیهای تقریرش
اگر این است برق خانه سوز شعله حسنت
جهانی می توان اتش زدن از رنگ تصویرش
مصور جلوه نتواند دهد نقش میانت را
گر از تار نظر سازند موی کلک تحریرش
سیه روزی که یاد طره ات اوازه اش دارد
به صد خورشید نتوان شد حریف منع شبگیرش
به این نیرنگ اگر حسن بتان ایینه پردازد
برهمن دارد ایمانی که شرم اید ز تکفیرش
به سعی جان کنیها کوهکن اوازه ای دارد
به غوغا می فروشد هرکه باشد اب در شیرش
در این دشت جنون الفت گرفتاری نمی باشد
که ازادی پر افشان نیست از اواز زنجیرش
نفس می بست بر عمر ابد ساز حباب من
به یک بست وگشاد چشم اخر شد بم و زیرش
دل جمع ارزو داری بساط گفتگو طی کن
که گوهر بر شکست موج موقوف است تعمیرش
به صحرایی که صیادش کمند زلف او باشد
اگر معنی شود جستن ندارد گرد نخجیرش
به صد طاقت نکردم راست بیدل قامت اهی
جوانی ها اگر این است رحمت باد بر پیرش
دل دیوانه ای دارم به گیسوی گرهگیرش
که نتوان داشتن همچون صدا در بند زنجیرش
ز خواب عافیت بیگانه باشد چشم زخم من
سرتسلیم تا ننهد به بالین پر تیرش
تو در بند خودی قدر خروش دل چه می دانی
که اواز جرس گمگشتگان دانند تاثیرش
مگو افسرد عاشق گر نداری پای جولانی
چوگل صد رنگ پرواز است زیر بال تغیرش
مال کار غفلتهای ما را کیست دریابد
که همچون خواب مخمل حیرت محض است تعبیرش
سفال و چینی این بزم بر هم خوردنی دارد
تو از فقر و غنا اماده کن ساز بم در زیرش
غبار صیدم از صحرای امکان رفته ام اما
هنوز از خون من دارد روانی اب شمشیرش
تماشاگاه صحرای محبت حیرتی دارد
که باید در دل ایینه خفت از چشم نخجیرش
اثر پرورده ذوق گرفتاری دلی دارم
که بالد شور زنجیر از شکست رنگ تصویرش
دم پیری فسردن بر دل عاشق نمی بندد
تب شمع محبت نشکند صبح از تباشیرش
جوانیهای اوهامت به این خجلت نمی ارزد
که چون نظاره خم گردیدن مژگان کند پیرش
مپرس از ساز جسم و الفت تار نفس بیدل
جنون داردکف خاکی که من دارم به زنجیرش
شکست خاطری دارم مپرس از فکر تدبیرش
که موی چینی انسوی سحر برده ست شبگیرش
غبار دل به تاراج تپشهای نفس دادم
صدایی داشت این دیوانه در اغوش زنجیرش
چه امکانست نومیدی شهید تیغ الفت را
چوگل دامان قاتل می دمد خون زمینگیرش
نگارستان بیرنگی جمالی در نظر دارم
که مینای پری دارد سفال رنگ تصویرش
سیهکاری نمی ماند نهان درکسوت پیری
به رنگ مو که رسوایی ست وقف کاسه شیرش
نم تهمت چه امکانست بر صیاد ما بستن.
که با اب گهر شسته ست حیرت خون نخجیرش
علاجی نیست جرم غفلت ایینه ما را
مگر حیرت شود فردا شفاعت خواه تقصیرش
نه حرف رنگ می دانم نه سطر جلوه می خوانم
کتابی در نظر دارم که حیرانی ست تفسیرش
نگاهش تا سر مژگان به چندین ناز می اید
به این تمکین چه امکانست از دل بگذرد تیرش
جهان کیمیا تاثیر استعداد می خواهد
چو تخمت قابل افتد هرکف خاکی ست اکسیرش
به این طاقت سرا تا چند مغرورت کند غفلت
نفس دارد بنایی کز هوا کردند تعمیرش
به چندین ناله یکدل محرم رازم نشد بیدل
خوشا اهی که از ایینه هم بردند تاثیرش
گزند زندگانی در کفن جسم است تدبیرش
سموم انجا که زور ارد علاجی نیست جز شیرش
چه مغناطیس حل کرده ست یارب خون نخجیرش
که پیکان یک قدم پیش است از سعی پرتیرش
به دریا برد از دشت جنون دیوانه ما را
هجوم ابله یعنی حباب موج زنجیرش
ازین صحرای حیرت گرد نیرنگ که می بالد
که مژگان در پر طاووس دارد چشم نخجیرش
ز نفی سایه نور ایینه اثبات می گردد
شود یارب شکست رنگ ما هم صرف تصویرش
به گرد سرمه خوابیده ست مغز استخوان ما
که شاید لذتی دزدیم ز اواز نی تیرش
پریشان حالیم جمعیتی دیگر نمی خواهد
بنای زلف بس باشد شکست خویش تعمیرش
سر از سودای هستی اینقدر نتوان تهی کردن
که شست این کاسه را یا رب به موج اب شمشیرش
درین وادی تعلق پرور غفلت دلی دارم
که همچون پای بیکاران رگ خوابست زنجیرش
به صد حسرت خیالت را مقیم دل نمی خواهم
که می ترسم بر ارد کلفت این خانه دلگیرش
نفسها سوختم در عرض مطلب اشک شد حاصل
عرق کرد اه من اخر ز خجلت های تأثیرش
به چندین سعی پی بردم که از خود رفته ام بیدل
رساند این شمع را با نقش پای خویش شبگیرش
نمی دانم چه گل در پرده دارد زخم شمشیرش
که رنگ هر دو عالم می تپد در خون نخجیرش
دگر ای وحشت از صیدم به نومیدی قناعت کن
به گوش زخمم افتاده ست اواز نی تیرش
مپرسید از مال هستی غفلت سرشت من
چو مخمل دیده ام خوابی که در خوابست تعبیرش
چه سازد غیر خاموشی جنون گریه دربارم
که همچون جوهر ایینه در اب است زنجیرش
سبگ گردی در این حیرتسرا ازاده ام دارد
نگه را منع جولان نیست پای رفته در قیرش
صد افت از که باید جست در معموره امکان
اگر صبحست هم از شبنم ابی هست در شیرش
حباب از موج هستی دست طاقت شسته می کوبد
که طاق عمرچون بشکست ممکن نیست تعمیرش
ز بخت تیره عاشق را چه امکانست اسودن
که مژگان تا بهم ارد سیاهی می کند زیرش
نی ام عاجز اگر زد محتسب بر سنگ مینایم
چو نشتر ناله ای دارم که خونریز است تاثیرش
 به رنگی کرد یادم داغ الفت پیشه صیاد
که جوشد حلقه دام از رمیدنهای نخجیرش
ز صحرای فنا تا چشمه اب بقا بید ل
ره خوابیده ای دیگر ندیدم غیر شمشیرش
دلی که گردش چشم تو بشکند سازش
به ذوق سرمه شدن خاک لیسد اوازش
به هر زمین که خرام تو شوخی انگیزد
چمن به خنده نگیرد غبار گلبازش
به محفلی که نگاهت جنون کند تعمیر
پری به سنگ زند شیشه خانه نازش
به خانه ای که مقیمان انتظار تواند
زنند از اینه ها حلقه بر در بازش
من و جنون زده اشکی که چون به شور اید
بقدر ابله پا دمد تک و تازش
غبار عرصه گه همتم که تا به ابد
چو اسمان ننشیند ز پا سر افرازش
به رنگم اینه ای بود سایه پرور ناز
در افتاب نشاند التفات پروازش
تلاش خلق که انجام اوست خاک شدن
به رنگ اشک تری می چکد از اغازش
به گرد عالم کم فرصتی وطن داریم
شرر خوش است به پرواز اشیان سازش
چه شعله ها که نیامد به روی اب امروز
مپرس از عرق بی دماغی نازش
زخویش تا نروی ناز این چمن برجاست
شکست در پر رنگ تو کرد پروازش
به کوه بیدل اگر نالد از گرانی دل
فرو به سنگ رود تا قیامت اوازش
سخن سنجی که مدح خلق نفریبد به وسواسش
مسیحای جهان مرده گردد صبح انفاسش
نفس محمل کش چندین غنا و فقر می باشد
که در هر امد و رفتی است گرد جاه افلاسش
ز تار و پود اضداد است عبرت بافی گردون
کجی و راستی شد جمع تا گل کرد کرباسش
فسردن هم کمالش پاس اب روست در معنی
نگین از کندن ازاد است اگر سازی ز الماسش
فلک سازیست مستغنی ز وضع هرزه اهنگی
.من و مای تو می باشد گر اوازی است در طاسش
مرا بر بی نیازیهای مجنون رشک می اید
که گم کرده ست راه و نیست یاد از خضر و الیاسش
شکوه عزت از اقبال دونان ننگ می دارد
بلندی تاکجا بر ابله خندد ز اماسش
تو زین مزرع نموهای درو اماده ای داری
که در هر ماه چون ناخن زگردون می دمد داسش
به اقلیم عدم گم کرد انسان ذوق سلطانی
که وهم هستی افکند این زمان در دست کناسش
حباب بیدل ما را غم دیگر نمی باشد
نفس زندانی شرم است باید داشتن پاسش
که دارد جوهر تحقیق حسرتگاه ناموسش
جهانتاب است شمع و بیضه عنقاست فانوسش
تبسم ریز صبحی رفت از گلشن که تا محشر
به هر سو غنچه ها لب می کند از حسرت بوسش
خیال عشق چندان شست اوراق دلایل را
که در ایینه نتوان یافتن تمثال جاسوسش
نوید وصل اهنگی ست وقف ساز نومیدی
اگر دل بشکند زین نغمه نگذارند مأیوسش
درین محفل به هر جا شیشه ما سرنگون گردد
خم طاق شکست دل نماید جای پا بوسش
شکستم در تمنای بهارت شیشه رنگی
که هر جا می رسم پر می زند اواز طاووسش
جهان یکسر حقست، اری مقیّد مطلق است اینجا
ز مینا هر که اگه شد پری گردید محسوسش
ز دیرستان عشقت در جگر جوش تبی دارم
که از تبخاله می باید شنیدن بانگ ناقوسش
دگر می تاختم با ناز در جولانگه فطرت
به این خجلت عرق کردم که نم زد پوست بر کوسش
زمان فرصت دیدار رفت اما من غافل
به وهم ایینه صیقل می زنم از دست افسوسش
به ازادی پری می زد نفس در باغ ما بیدل
تخیل گشت زندانش توهُم کرد محبوسش
دل بی مدعا رنگی ندارد تا کنم فاشش
صدف در حیرت ایینه گم کرده ست نقاشش
درین محفل نیاوردند از تاریکی دلها
چراغی را که باشد امتیاز از چشم خفاشش
جهان رنگ با تغییر وضع خود جدل دارد
به هر جا شیشه و سنگی است با وهم است پرخاشش
به تشویش دل مأیوس رنجی نیست مفلس را
شکست کاسه در بزم کرم کرده ست بی اشش
به این شرمی که می بیند کریم از جبهه سایل
گهر هم سرنگون می افتد از دست گهرپاشش
به ملک بی نیازی رو که گاه احتیاج انجا
چوناخن می کشد درهم به پشت دست قلاشش
خط لوح امل جز حک زدن چیزی نمی ارزد
همه گر ریش زاهد در خیال اید که بتراشش
شئون هر صفت مستوری عاشق نمی خواهد
کفن هر چند پوشد ذوق عریانیست نباشش
بساط زندگی مفت حضور اما به دل جاکو
نفس می گسترد در خانه ایینه فراشش
ندارد کاوش دل صرفه امن کسی بیدل
در این ناسور توفانهای خون خفته ست مخراشش
ان را که ز خود برد تمنای سراغش
چون اشک پر از رفتن خود کرد ایاغش
هر چرب زبانی که به شوخی علم افراشت
کردند چو شمع از نفس سوخته داغش
رحم است بر ان خسته که چون اه ندامت
در گوشه دل نیز ندادند فراغش
فریاد که در گلشن امکان نتوان یافت
صبحی که به شبها نکشد بانگ کلاغش
پیدایی حق ننگ دلایل نپسندد
خورشید نه جنسی است که جویی به چراغش
این نشئه ز کیفیت جولان که گل کرد
تا ذره در این دشت به چرخ است دماغش
حیرت چمن مستی و مخموری وهمیم
تمثال در ایینه شکسته ست ایاغش
در مملکت سایه ز خورشید نشان نیست
ای بیخبر از ما نتوان یافت سراغش
خاکسترت از دود نفس بال فشان است
اتش قفس فاخته دارد پر زاغش
از شیون رنگین وفا هیچ مپرسید
دل ان همه خون گشت که بردند به باغش
بیدل من و بزمی که ز یکتایی الفت
خاکستر پروانه بود باد چراغش
به رنگی کج کلاه افتاده خم در پیکر تیغش
که از حیرت محرف می خورد صورتگر تیغش
به جوی برگ گل اب از روانی دست می شوید
به سعی خون ما نتوان گذشت از معبر تیغش
در این محفل بساط راحتی دیگر نمی باشد
مگر در رنگ خون غلتم دمی بر بستر تیغش
چو موج از عجزگردن می کشد کر و فر امکان
نمایان است توفان شکست از لشکر تیغش
کدورت بر نیارد طینت خورشید سیمایان
بیاض صبح دارد اینه روشنگر تیغش
گرانجانی ست زبر سایه برق بلا بودن
ز فرق کوه دشوارست خیزد لنگر تیغش
چوگل در پیکر افسرده ام خونی نمی باشد
به پرواز ایدم رنگی مگر از شهپر تیغش
کند گرد از کدامین کوچه خون بسملم یارب
سراغ نقش پایی برده ام تا جوهر تیغش
بهار فیض دررنگ شهادت خفته است اینجا
تبسم بر سحر دارد جراحت پرور تیغش
خط تسلیم سرمشق کمال دیگر است اینجا
به جوهر ناز دارد گردن فرمانبر تیغش
به خون بیدلان گویند ابرویش سری دارد
سر سودایی من هم به قربان سرتیغش
به هر بزمی که باشد جلوه فرما جوهرتیغش
به چشم زخم دلها سرمه گردد جوهرتیغش
زلال ابروها می زند موج از پر بسمل
به کوثر سر فرو نارد تمنا پرور تیغش
ز رنگ خویش گردد پایمال برق نومیدی
کف خونی که نگذارند برگرد سر تیغش
چو ان مصرع که هرحرفش کشد تا معنی رنگین
به قصد خون من جوهر بود بال وپرتیغش
توان خواند از غرور حسن عجز حال مشتاقان
خطی جز سرنوشت ما ندارد دفتر تیغش
تغافل پیشه ای درکار ابروی کجش دارد
کجا شور شهیدان بشنودگوش کر تیغش
به خون بسملی گر تهمت الود هوس گردد
شفق بر خود تپد از رشک دامان تر تیغش
به بحر عشق هر موج از حبابی سرخوش است اما
سری کو تا به عرض گردش ارد ساغر تیغش
ندارد موج هرگز درکنار بحر اسودن
به این شوخی چسان خوابیده جوهر در بر تیغش
در این محفل که یک خواب فراموش است راحتها
کجا پهلو نهد کس گر نباشد بستر تیغش
به قطع زندگی بیدل نفس مهلت نمی خواهد
رموز بی نیامی روشن است از پیکر تیغش
چه لازم جوهر دیگر نماید پیکر تیغش
بس است از موج خون بیگناهان جوهر تیغش
به ایینی که شاخ گل هجوم غنچه می ارد
چرا خونم حمایل نیست یا رب در بر تیغش
محبت گر دلیلت شد چه امکانست نومیدی
کف خون هم بجایی می رساند رهبرتیغش
به صد تسلیم می باید رضا جوی قدر بودن
چو ابرو بر سر چشمست حکم لنگر تیغش
به بال طایر رنگ از رگ گل رشته می باشد
رهایی نیست خونم را ز دام جوهرتیغش
اگر خورشید در صد سال یک لعل اورد بیرون
بدخشانها به یک دم بشکفاند جوهر تیغش
خطی از عافیت در دفتر بسمل نمی گنجد
مزن بر صفحه دلهای ما جز مسطر تیغش
به حسرت عالمی بیتاب رقص بسمل است اما
که دارد انقدر خونی که گردد زیور تیغش
دماغ دست از اب، خضر شستن برنمی دارم
بلند است از سرم صد نیزه موج گوهر تیغش
درین میدان مشو منکر تلاش ناتوانان را
مه نو هم سری می ارد اخر بر سر تیغش
چه مقدار ابرو سامان کند خون من بیدل
به دریا تر نمی گردد زبان اژدر تیغش
کشت عاشق که دهد داد گیاه خشکش
موی چینی ست رگ ابر سیاه خشکش
بی سخا گردن منعم چه کمال افرازد
سر خشکی ست که اتش به کلاه خشکش
سر به غفلت مفرازید ز اه مظلوم
برق خفته ست به فواره اه خشکش
شاه اگر دامن انعام به خسّت چیند
نیست جز مهره شطرنج سپاه خشکش
غفلت بیدل ما تا به کجا گرد کند
ابر رحمت نشود تر به گناه خشکش
شوق ازادی سر از سامان استغنا مکش
گرکشی بار تعلق جز به پشت پا مکش
ای شرر زین مجمرت اخر پری باید فشاند
گر همه در سنگ باشی انقدرها وامکش
بر نمی اید خرد با ساز حشراهنگ دل
مغز مستی گر نداری پنبه از مینا مکش
شمع را رعنایی او داغ خجلت می کند
سرنگونی می کشی گردن به این بالا مکش
صرفه هستی ندارد سایه را ترک ادب
هر طرف خواهی برو لیک ازگلیمت پا مکش
معنی نازک ندارد تاب تحریک نفس
از ادب مگسل طناب خیمه لیلا مکش
خشکی خمیازه بر یاران پسندیدن تری ست
عالم اب است اگر ساغرکشی تنها مکش
کلفت رفع علایق از هر افت بدتر است
خار اگر داری بیا رنج کشیدنها مکش
گفتگو هنگامه برهمزن روشن دلی است
این بساط ایینه ها دارد نفس اینجا مکش
اب می گردد دل از درد وطن اوارگان
ای ترحم صید دام ماهی از دریا مکش
انفعال فطرتم ای کلک نقاش کرم
رنگ می بازد حیا ما را به روی ما مکش
نسبتت بیدل به ازادی ز مجنون نیست کم
رشته ای داری تو هم از دامن صحرا مکش
به پیری از هوس زندگی خمار مکش
سپیدکشت سرت دیگر انتظار مکش
تعلق من وما ننگ جوهر عشق است
چو اشک گوهر غلتان دل به تار مکش
چوشمع خط امان غیر نقش پای تو نیست
ز جوش رنگ به اطراف خود حصار مکش
ز دیده می چکد اخر جهان چو قطره اشک
تو این گهر به ترازوی اعتبار مکش
جهان بی سر و پا بر تپش غلو دارد
اگرتو سبحه نه ای سر به این قطار مکش
به دشت و در همه سوکاروان دردسر است
هزار ناقه ستم می کشد تو بار مکش
مباد باز فتد حرص درتلاش جنون
زپای هرکه در این ره نشست خار مکش
به رنج کلفت تمکین غنا نمی ارزد
چو موج گوهر از اسودگی فشار مکش
ز وضع عافیتت بوی ناز می اید
به بحر غرق شو و منت کنار مکش
به حرف و صوت تهی گشتن از خود اسان نیست
چو سنگ محمل اوهام بر شرار مکش
چو تخم راحت بی ربشگی غنیمت گیر
سر فتاده ز نشو و نما به دار مکش
اگر ز دردسر هستی اگهی بیدل
نفس چو خامه تصویر زینهار مکش
به بر کشید ز بس جوش نازکی تنگش
فشار چین جبین ریخت با عرق رنگش
درین چمن سر و برگ حضور رنگ کراست ؟
حنا اگر نکشد دامن گل از چنگش
گلی که بوی وفای تو در نظر دارد
به سنگ هم چه خیال است بشکند رنگش
به حیرتم چه تمنا شکست دامن اشک
که درد ابله پایی نمی کند لنگش
خرد نداشت سر و برگ نشئه تحقیق
ز یک دو جام رساندم به عالم بنگش
تلاش وادی نومیدی ام از ان بیش است
که اشک سبحه کشد در شمار فرسنگش
مزار کوهکن ان دم که بی چراغ شود
فتیله ترکند از خون من رگ سنگش
اگر ز اینه دل غبار بردارند
عبیر پیرهن کعبه جوشد از رنگش
نیافتیم در این عبرت انجمن سازی
که چون سپند نغلتد به سرمه اهنگش
به خویش باز نشد چشم ما ز وحشت عمر
دگر چه کار گشاید ز فرصت تنگش
به چار سوی تامل نیافتم بیدل
ترازویی که گرانتر ز دل بود سنگش
به تاراج جنون دادم چه هستی و چه فرهنگش
در اتش ریختم نامی که ابم می کند ننگش
به مضمون جهان اعتبارم خنده می اید
چها این کوه درخون غوطه زد تا بسته شد سنگش
به شوخی بر نمی امد دماغ ناز یکتایی
من از حیرت فزودم صفر بر اعداد نیرنگش
اگر شخص تمنا دامن ترک طلب گیرد
چو موج اخر گهر بندد به هم اوردن چنگش
به غفلت پاس ناموس تحیر می کند دل را
در کیفیت ایینه قفلی دارد از رنگش
جوانی تن زد ای غافل، کنون صبری که پیری هم
به گوش نقش پا ریزد نواهای خم چنگش
مزاج عافیت ازگردش حالم تماشاکن 
شکستی داشت این مینا که پوشیدند در رنگش
به تحریری نمی شایم، به تغییری نمی ارزم
ندارم انقدر رنگی که برگردانم اهنگش
تأمل بر قفای حیرت دیدار می لرزد
که می ترسم به هم اوردن مژگان کند تنگش
چه تسخیر است یارب جذبه تاثیر الفت را
که رنگم تا پر افشاند حنا می جوشد از رنگش
در این باغم به چندین جام تکلیف جنون دارد
پر طاووس یعنی پنبه مینای بی رنگش
به حیرت رفته ایینه وهم خودم بیدل
چه صورتهاکه ننهفته ست برگل کردن رنگش
نداشت پروای عرض جوهر، صفای ایینه فرنگش
تبسم امسال کرد پیدا رگی ز یاقوت شعله رنگش
شکست از ان چشم فتنه مایل غبار امکان به بال بسمل
مباش از افسون سرمه غافل هنوز دستی است زیر سنگش
به مرغزاری که نرگس او کند نگاهی ز کنج ابرو
ز داغ خود همچو چشم اهو به ناز چشمک زند پلنگش
چسان ز خلوت برون خرامد نقاب نگشوده نازنینی
که ششجهت همچو موج گوهر هجوم اغوش کرده تنگش
قبول نازش نه ای جنون کن سر از گداز جگر برون کن
دلی به ذوق نیاز خونین حنا چه گل می دهد به چنگش
اگر دو عالم غلو نماید به شوق بی خواست بر نیاید
چه رنگها پر نمی گشاید به سیر باغی که نیست رنگش
ز سیر گلزار چشم بستن کسی نشد محرم تسلی
کجاست ایینه تا نمایم چه صبح دارد بهار رنگش
دربغ فطرت نکرد کاری نبرد ازین انجمن شماری
تاملم داشت شیشه داری زدم ز وهم پری به سنگش
ز ساز عشق غرور ساغر هزار بیداد می کشد سر
تو از تمیز فضول بگذر شکست دل داند و ترنگش
به سعی جولان هوش بیدل نگشت پیدا سراغ قابل
مگر زپرواز رنگ بسمل رسی به فهم پر خدنگش
من و پرفشانی حسرتی که گم است مقصد بسملش
ز صدای خون برسی مگر به زبان خنجر قاتلش
ستم است ذوق گذشتنت ز غبارکوچه عاجزی
اثری اگر نکشد به خون ز شکست ابله کن گلش
به هزار یاس ستم کشی زده ایم بر در عافیت
چو سفینه ای که شکستگی فکند به دامن ساحلش
خوشت انکه خط به فنون کشی سر عقل غره به خون کشی
که مباد ننگ جنون کشی ز توهم حق و باطلش
به شهید تیغ وفاکرا رسد ازهوس دم همسری
که گسیخت منطقه فلک ز شکوه زخم حمایلش
دل ذره و تب جستجو سر مهر و گرمی ارزو
چه هوس که تحفه نمی کشد به نگاه اینه مایلش
به خیال اینه دل از دو جهان ستمکش خجلتم
به چه جلوه ها شبخون برم که نفس کشم به مقابلش
به هوای مطلب بی نشان چو سحر چه واکشم از نفس
که ز چاک پیرهن حیا عرقیست در دم سایلش
نه سری که ساز جنون کنم نه دلی که نالم و خون کنم
من بینوا چه فسون کنم که رود فرامشی از دلش
کسی از حقیقت بی اثر به چه اگهی دهدت خبر
به خطی که وا نرسد نظر بطلب ز نامه بیدلش
جوانی دامن افشان رفت و پیری هم به دنبالش
گذشت از قامت خم گوش بر اواز خلخالش
ز پرواز نفس اگه نی ام لیک اینقدر دانم
که اخر تا شکستن میرسد سعی پر و بالش
به خواب وهم تعبیر بلندی کرده ام انشا
به گردون می تند هرکس بقدر گردش حالش
وداع ساز هستی کن که اینجا هر چه پیدا شد
نفس گردید بر ایینه تحقیق تمثالش
مزاج ناتوان عشق چون اتش تبی دارد
که جز خاکستر بنیاد هستی نیست تبخالش
شبستان جنون دیگر چه رونق داشت حیرانم
چراغان گر نمی بود از شرار سنگ اطفالش
گرفتم نوبهار امد چه دارد گل در این گلشن
همان ایینه دار وحشت پار است امسالش
به ضبط ناله دل می گدازم پیکر خود را
مگر در سرمه غلتم تا کنم یک خامشی لالش
غنا و فقر هستی انقدر فرصت نمی خواهد
نفس هر دم زدن بی پرده است ادبار و اقبالش
به هر کلکی که پردازند احوال من بیدل
چو تار ساز بالد تا قیامت ناله از نالش
دل گمگشته ای دارم چه می پرسی ز احوالش
دو عالم گر بود ایینه ناپیداست تمثالش
گره گردیدن من نیست بی عرض پریشانی
گل است اظهار تفصیلی که باشد غنچه اجمالش
به دوش زندگی چون سایه دارم بار اندوهی
که نتواند جبین برداشتن از خاک حمالش
قناعت پرور عشقم مکن انکارم ای زاهد
تو و صد سبحه گردانی من و یک دانه خالش
ز شیخان برد وهم ریش و دستار ادمیت را
مبادا اینقدر حرفم گرفتار دم و یالش
جهان ازساغر وهم امل مست است وزبن غافل
که فرصت رفته است از خود به دوش گردش حالش
قفس نشکسته ای تا وانماید رنگ پروازت
که هرگنجشک پرورده ست عنقا درته بالش
نی ام درخاکساری هم بساط ابله اما
سری دارم که در هر گام باید کرد پامالش
شرر خرمن دلی چون کاغذ اتش کمین دارم
تماشایی که نومیدی چه می بیزد به غربالش
چسان پنهان توانم داشتن راز محبت را
بقدر اشک من ایینه در دست است تمثالش
بجایی برد حیرانی دل خون گشته ما را
که چون یاقوت نتوان رنگ گرداندن به صد سالش
پر افشان هوای کیست از خود رفتن بیدل
که چون صبح بهاران رنگ می گردد به دنبالش
مرغی که پر افشاند به گلزار خیالش
پرواز سپردند به مقراض دو بالش
سرگشتگی ذره ز خورشید عیان است
ای غافل حالم نظری کن به جمالش
در غنچه دل رنگ بهار هوسی هست
ترسم که شکستن ندهد عرض کمالش
چون لاله به حسنی نرسد اینه دل
تا داغ خیالت نشود زینت خالش
زین گونه که هر لحظه جمال تو به رنگیست
ایینه ما چند دهد عرض مثالش
هرذره که اید به نظر برق رم ماست
عالم همه دشتی ست که ماییم غزالش
از الفت دل نیست نفس را سر پرواز
این موج حبابی ست گره در پر و بالش
محمل صفت اظهار قماشی که تو داری
خوابی ست که تعبیر نمایی به خیالش
هر چند برون جستن از این باغ محالست
دامن به هوا می شکند سعی نهالش
از عاجزی بیدل بیچاره چه پرسی
نقش قدمت بس بود ایینه حالش
هرگه روم از خویش به سودای وصالش
توفان کند از گرد رهم بوی خیالش
خواندند به کوثر ز لب یار حدیثی
از خجلت اظهار عرق کرد زلالش
رنگی که دمید از چمن وحشت امکان
بستند همان نامه پرواز به بالش
از کلفت ایینه عشاق حذر کن
بر جلوه اثر می کند افسون ملالش
عمری که ز جیبش شرر خسته نخندد
بگذار که پا مال کند گردش مالش
تحریک زبان صرفه بی مغز ندارد
سررشته رسوایی کوس است دوالش
درویش همان قانع اهنگ خموشیست
هم کاسه چینی نتوان یافت سفالش
کلکی که به سر منزل معنی ست عصایم
صد شمع توان ریختن از رشته نالش
از مکر فلک اینهمه غافل نتوان زیست
چین حسدی هست در ابروی هلالش
بیدل به قفس کرده ام از گلشن امکان
رنگی که نه پرواز عیانست و نه بالش
چو دریابد کسی رنگ ادای چشم خود کامش
نهانتر از رگ خواب است موج باده در جامش
رساییها به فکر طره او خاک می بوسد
مپرس از شانه کوتاه دست اغاز و انجامش
خیال او مقیم چشم حیران است، می ترسم
که اسیبی رساند جنبش مژگان بر اندامش
به ذوق شوخی ان جلوه چون ایینه شبنم
نگاهی نیست در چشمم که حیرانی کند رامش
تبسم ساغر صبح تمنای که می گردد
اگر یابی به صد دست دعا بردار دشنامش
گر این باشد غرور شیوه نازی که من دیدم
به کام خویش هم مشکل که باشد لعل خودکامش
چه امکان است دل را در خرامش ضبط خودکردن
همه گر سنگ باشد بر شرر می بندد ارامش
اگر در خانه ایینه حسنش پرتو اندازد
چو جوهر لعمه خورشید جوشد از در و بامش
نه تنها در دل ایینه رنگ جلوه می خندد
در اغوش نگینها هم تبسم می کند نامش
طواف خاک کویش انقدر جهد طرب دارد
که رنگ و بوی گل در غنچه ها می بندد احرامش
در ان محفل که حسن عالم ارایش بود ساقی
فلک میناست می عیش ابد خورشید ومه جامش
ز نخل ان قد دلجو نزاکت را تماشا کن
که خم گردیده شاخ ابرو از بار دو بادامش
امید از وصل او مشکل که گردد داغ محرومی
نفس تا می تپد بر خویش درکار است پیغامش
سر انگشت اشارات خطش با دیده می گوید
حذر باید ز صیادی که خورشید است در دامش
مریض شوق بیدل هرگز اسودن نمی خواهد
که همچون نبض موج اخر کفن می گردد ارامش
عبارت مختصر تا کی سوال وصل پیغامش
مباد ای دشمن تحقیق از من بشنوی نامش
برهمن گو ببر زنار و زاهد سبحه اتش زن
غرور ناز دارد بی نیاز از کفر و اسلامش
نگردانده ست اوراق تمنا انتظار من
هنوز این چشم قربانی مقشّر نیست بادامش
رهایی نیست مضمونی که گرد خاطرم گردد
ز خود غیر از گرفتاری برون افکندم از دامش
هوای جستجوی وصل برد اندیشه ما را
به ان عالم که می باید شنید از خویش پیغامش
ندانم شوق احرام چه گلشن در نظر دارد
بهار از رنگ و بو عمریست گم کرده ست ارامش
به زیر چرخ منشین گر تنزه مدعا باشد
عرقها بر چکیدن مایل است از سقف حمامش
ز دور اسمان گر سعد و نحسی در گمان داری
اثر وا می کند از کیفیت برجیس و بهرامش
دو عالم عیش و یک دم کلفت مردن نمی ارزد
حذر از الفت صبحی که باشد در نظر شامش
سماجت پیشه یکسر منع را ترغیب می داند
مگس هنگام راندن بیشتر می گردد ابرامش
تلاش جاه بیدل انحراف وضع می خواهد
کشد لنگی سر از پایی که پیش اید ره بامش
کلاه نیست تعین که ما ز سر فکنیمش
مگر به خاک نشینیم کز نظر فکنیمش
غبار ما و منی کز نفس فتاد به گردن
ز خانه نیست برون گر برون در فکنیمش
مال کار ندیدیم ورنه دیده عبرت
جهانش اینه دارد به خاک اگر فکنیمش
سری که یک خم مژگان به خاک تیره نماند
چو اشک شمع چه لازم که با سحر فکنیمش
هزار حسرت گفتار می تپد به خموشی
نفس به ناله دهیم انقدر که بر فکنیمش
چو شمع سر به هوا تا کجا دماغ فضولی
بلندیی که به پستی کشد ز سر فکنیمش
به غیر خجلت احباب عرض شکوه چه دارد
گلاب نیست که بر روی یکدگر فکنیمش
چه ممکن است نچیند تری جبین مروت
ز سر فکندن شاخی که از تبر فکنیمش
ز ضبط ناله به دل رحم کرده ایم وگرنه
جهان کجاست که اتش به خشک و تر فکنیمش
غنیمت است دو روزی حضور پیکر خاکی
جز این لباس چه پوشیم اگر ز بر فکنیمش
سری به سجده پیری رسانده ایم که شاید
ز نقش پا قدمی چند پیشتر فکنیمش
حریف دعوی دیگر کجاست جرأت بیدل
به پای فیل فتد گر به پشه در فکنیمش
بی نشان حسنی که جز در پرده نتوان دیدنش
عالمی در پرده است از شوخی پیراهنش
خضر اگر بردی چو خط زان لعل سیراب اگهی
دست شستی ز اب حیوان و گرفتی دامنش
کس ندید از روغن بادام توفان جنون
جز غبار من که اشفت از نگاه پر فنش
فرق چندین قدرت و عجز است اگر وا می رسی
گل به یاد اوردنم تا دل به دام اوردنش
داغم از وضع سبکروحی که چون رنگ بهار
می برد گرداندن پهلو برون زین گلشنش
از طواف خویش دل را مست عرفان کرده اند
خط ساغر می کند گل، گرد خود گردیدنش
عافیت خواهی لب از افسون عشرت بسته دار
هر گل اینجا خنده در خون می کشد پیراهنش
ناله شو تا بی تکلف از فلکها بگذری
خانه زنجیر راهی نیست غیر از روزنش
تهمت زنگارغفلت می برد جهد ازدلت
مهر زن این صفحه چندانی که سازی روشنش
در غبار فوت فرصت داغ خجلت می کشم
شمع رنگ رفته می بیند همان پیرامنش
تیغ مژگانی که عالم بسمل نیرنگ اوست
گر نپردازد به خونم خون من درگردنش
جز عرق بیدل ز موی پیری ام حاصل نشد
اه ازان شیری که خجلت می کشد از روغنش
دل به هجران صبر کرد اما فزون شد شیونش
خون طاقت ریخت دندان بر جگر افشردنش
مزرعی کز اشک دردالود من اتش دمید
ناله خیزد چون سپند از دانه های خرمنش
یک نگه بیش از شرار من هوس نگشود چشم
عالمی را کرد پنهان گرد از خود رفتنش
هر خمی زان زلف مشکین طاق مینای دلست
شانه را دست تصرف دور باد از دامنش
جنبش مژگان گرانی می کند بر عارضش
سایه گیسو کبودی می رساند بر تنش
نقد عاشق از دو عالم قطع سودا کردن است
چون نگه ربطی ندارد دل به مژگان بستنش
عشق را با خانه پردازان ابادی چه کار؟
کرده اند این گنج از دل های ویران مسکنش
خط مشکینی که در چشم جهان تاریک کرد
سرمه دارد چشم خورشید از غبار دامنش
برمدار ای جست وجو دست از تپیدن های دل
این جرس راهی به منزل می گشاید شیونش
ناتوانی پرده اسرار مطلب ها مباد
ناله گاه عجز می گردد نگه پیراهنش
بار اندوه فنا را زندگی نامیده ایم
شمع جای سر بریدن می کشد بر گردنش
قامت خم گشته بیدل التفات ناز کیست
همچو ابرو گوشه چشمی ست بر حال منش
تماشایی که من دارم مقیم چشم حیرانش
هزار ایینه یک گل می دهد از طرف بستانش
نفس در سینه ام تیری ست از بیداد هجرانش
که من دل کرده ام نام به خون الوده پیکانش
به عالم برق حسنت اتش افکنده ست می ترسم
که گیرد دود خط دامن چو دست داد خواهانش 
چنان روشن شدی یارب سواد سرنوشت من
که از بی حاصلی کردند نقش طاق نسیانش
ز ترک پیرهن ازادگان را نیست رسوایی
ندارد ناله اثاری که باید دید عریانش
جنون گردید ما را رهنمای کعبه شوقی
که از دلهای بیطاقت بود ریگ بیابانش
صفای دل کدورت های امکان بر تو بست اخر
دو عالم دود کرد انشا چراغ زیر دامانش
پی ازار مردم از جهنم کم نمی باشد
بهشت جاودان و یک نفس تشویش شیطانش
عدم را هستی اندیشیدنت نگذاشت بی صورت
چه دشواری ست کز اوهام نتوان کرد اسانش
نظر وا کرده ای ترک هوسهای اقامت کن
که شمع اینجا همان پا می کشد سر از گریبانش
به گردش هر نفس رنگ بهارت دست می ساید
چه لازم اسیابانت کند وضع پشیمانش
بیاض ارزو بیدل سواد حیرتی دارد
که روشن می کند عبرت به چشم پیر کنعانش
جفا جویی که من دارم هوای تیر مژگانش 
بود چون شبنم گل دلنشین هر زخم پیکانش
به یاد جلوه ات گر دیده مژگان می نهد بر هم
به جز حیرت نمی باشد چراغ زیر دامانش
جنون کن تا دلت ایینه نشو و نما گردد
که بختی سبز دارد دانه در چاک گریبانش
تغافل صرفه توست از مدارای فلک مگذر
که این جا میزبان سیر است از پهلوی مهمانش
علاج سختی ایام صبری تند می خواهد.
درشتی گر کند سنگت مقابل کن به سندانش
به ترک وهم گفتی التفات این و ان تاکی
غباری کز دل اوردی برون در دیده منشانش
جهانی را به حسرت سوخت این دنیای بیحاصل
چه یاقوت وکدامین لعل، اتش در بدخشانش
نفس غیر از پیام داغ دل دیگر چه می ارد
به مکتوبی که دارد اتش و دود است عنوانش
غرور اندیشه ای تا کی خیال بندگی پختن
تو در جیب ادمی داری که پرورده ست شیطانش
ادب ابرام را هم در نظر هموار می سازد
به خشکی نیست مکروه ازسریشم وضع چسبانش
جهان هر چند در چشمت بساط ناز می چیند
تو بیرون ریز چون اشک از فشردنهای مژگانش
چمنزار جراحت بیدل از تیرش دلی دارم
که حسرت غنچه می بندد بقدر یاد پیکانش
ز برق بی نیازی خنده ها دارد گلستانش
شکست ما تماشا کن مپرس از رنگ پیمانش
دل و ایینه رازش معاذالله چه بنماید
کف خاکی که درکسب صفاکردند بهتانش
درین صحراگل اسوده رنگی نقد مجنونی
که شد مژگان چشم ابله خار مغیلانش
درین بزم ابرو خواهی زایین ادب مگذر
که اشک اخرتپیدن می کند با خاک یکسانش
گشاد دل که از ما جوهر تدبیر می خواهد
گره باقی ست در کار گهر تا هست دندانش
جنون ازادیی دارد چه پیراهن چه عریانی
صدا یک دامن افشانده ست بر بیداد پنهانش
چه می دانند خوبان قیمت دلهای مشتاقان
به کف جنسی که مفت امد نباشد قدر چندانش
ندانم واصل بزم یقین کی می شود زاهد
هنوز از سبحه می لغزد به صد جا پای ایمانش
مخور جام فریب از محفل کمفرصت هستی
شرار کاغذ است ایینه عرض چراغانش
زخون هرچند رنگی نیست تیغ قاتل ما را
قیامت می چکد هرگه بیفشارند دامانش
هجوم خط نشد اخر حجاب شوخی حسنت
که اتش در طلسم دود نتوان کرد پنهانش
به رنگ بیضه طاووس چشم بسته ای دارم
که یک مژگان گشودن می کند صد رنگ حیرانش
تو هم بیدل خیال چند سوداکن به بازاری
که چون ایینه تمثالست یکسر جنس دکانش
ز بس دامان ناز افشاند زلف عنبر افشانش
خط مشکین دمید اخر ز موج گرد دامانش
ز جوش شوخی چشم تماشا می کند پنهان
به طوق قمریان نقش قدم سرو خرامانش
در ان محفل که شوق ایینه اسرار می گردد
ندارد دل تپیدن غیر چشمکهای پنهانش
ز دل یکباره دشوار است قطع التفات او
نگاهش بر نمی گردد اگر برگشت مژگانش
شکست موج دارد عرض بی پروایی دریا
من و ارایش رنگی کزو بستند پیمانش
به این رنگست اگر حیرت حضور قاتل ما را
نیاراید روانی محمل خون شهیدانش
ز فیض عشق دارد محو ان دیدار سامانی
که صد ایینه باید ریخت از یک چشم حیرانش
فلک گر نسخه جمعیت امکان زند بر هم
تو روشن کن سواد سطری از زلف پریشانش
دل بیمدعا یعنی بیاض ساده ای دارم
به اتش می برم تا صفحه ای سازم زرافشانش
وجودم در عدم شاید به فکر خویش پردازد
که اتش غیر خاکستر نمی باشدگریبانش
درین گلزار حیرت هرکه بسمل می شود بیدل
چو اشک دیده شبنم تپیدن نیست امکانش
اب از یاقوت می ریزد تکلم کردنش
جیب گوهر می درد ذوق تبسم کردنش
زان ستم پیرا نصیب ما به غیر از جور نیست
کیست یارب تا بود باب ترحم کردنش
در عرق زان چهره خورشید سیما روشن است
برق چندین شعله وقف کشت انجم کردنش
ترک من می تازد اشوب قیامت در رکاب
نیست باک از خاک ره در چشم مردم کردنش
بنده پیر خراباتم که از تألیف شوق
یک جهان دل جمع کرد انگور در خم کردنش
در وضو زاهد چو توفان بر سر اب اورد
می نشاند خاک را در خون تیمم کردنش
دل اگر جمع است گو عالم پریشان جلوه باش
گوهر اسوده ست در بحر از تلاطم کردنش
درپی روزی تلاش ادمی امروز نیست
از ازل اواره دارد فکرگندم کردنش
کلفت هستی تپشها سوخت درنبض نفس
رشته این ساز خون شد از ترنم کردنش
چون سحر شور نفس گرد خیالی بیش نیست
تا به کی ایینه هستی توهم کردنش
بر دل ازرده تمهید شکفتن افت است
جام در خون می زند زخم از تبسم کردنش
بی لب دلدار بیدل غوطه زد در موج اشک
عاقبت افکند در دریا گهر گم کردنش
ای خیال اواره نیرنگ هوش
تا توانی در شکست رنگ کوش
تا نفس باقیست ما و من بجاست
شمع بی کشتن نمی گردد خموش 
زندگی در ننگ هستی مردنست
خاک گرد و، عیب ما و من بپوش
زبن خمستان گرمی دل برده اند
همچو می با خون خود چندی بجوش
از جراحت زار دل غافل مباش
رنگها دارد دکان گلفروش
عشق اگر نبود هوس هم عالمی ست
نیست خون دل گوارا، می بنوش
خاک من بر باد رفت و خامشم
همچو صبحم در نفس خون شد خروش
تر دماغان از مخالف ایمنند
گاه خشکی باد می پیچد به گوش
یارب از مستی نلغزد پای من
اشک مینا خانه ای دارد به دوش
زندگانی نشئه وهمش رساست
تا نمی میری نمی ایی به هوش
گر لباس سایه از دوش افکنی
می کند عریانیت خورشید پوش
یأس بر جا ماند و فرصت ها گذشت
امشب ما نیست جز اندوه دوش
تا مگر بیدل دلی اری به دست
در تواضع همچو زلف یار کوش
عالم از چشم ترم شد میفروش
زین قدح خمخانه ها امد به جوش
اسمان عمری ست مینای مرا
می زند بر سنگ و می گوید: خموش
بس که گرم اهنگ ساز وحشتم
نقش پایم چون جرس دارد خروش
طینت دانا و بیباکی خطاست
چشمه ایینه را محو است جوش
جمع نتوان کرد با هم عشق و صبر
راست ناید میکشی با ضبط هوش
عشق زنگ غفلت از ما می برد
سایه را خورشید باشد عیب پوش
عقل و حس با هم دوات خامه اند
از زبان است انچه می اید به گوش
زین محیط از هرزه تازیها چو موج
می برد خلقی شکست خود به دوش
همچو شمع از سر بریدن زنده ایم
بیش از این فرقی ندارد نیش و نوش
گر نباشد شعله خاکستر بس است
جستجوها خاک شد در صبر کوش
در سخن چینی حلاوت مشکل است
فهم کن از تلخکامی های گوش
خاک گشتی بیدل از افسردگی
خون منصوری نیاوردی به جوش
عیب همه عالم ز تغافل به هنر پوش
این پرده به هر جا تنک افتد مژه در پوش
بی قطع نفس کم نشود هرزه درایی
رسوایی پرواز به افشاندن پر پوش
در زنگ خوشست اینه از ننگ فسردن
ای قطره فضولی مکن اسرار گهر پوش
پر مبتذل افتاده لباس من و مایت
خاکی به سر وهم فشان رخت دگر پوش
ای خو اجه غرامت مکش از اطلس و دیبا
ادم چقدر نازکند، رو، جل خر پوش
جز خلق مدان صیقل زنگار طبیعت
دلگیری این خانه به واکردن درپوش
چون صبح میندوز به جز وحشت از این دشت
تا جاده و منزل همه در گرد سفر پوش
پیش از نفس ایینه هستی به عرق گیر
تا غوطه به شبنم نزنی عیب سحر پوش
دل طاقت ان اتش رخسار ندارد
یاقوت نمایان شو و خود را به جگر پوش
بی نقطه مصور نشود معنی موهوم
ان موی میانی که نداری به کمر پوش
بی پرده خیالی که نداریم عیانست
حیرت نشود بر طبق اینه سر پوش
انجام تلاش همه کس ابله پایی است
بیدل تو همین ریشه به تحصیل ثمر پوش
اه از این جلوه نقاب فروش
بحر در جیب و ما حباب فروش
تو و صد موج گوهر تمکین
من و یک اشک اضطراب فروش
انفعال است شبنم این باغ
عرقی گل کن و گلاب فروش
چشمی از نقش این و ان بر بند
اعتبار جهان به خواب فروش
دل افسرده سنگ راه وفاست
کاش خون گردد این حجاب فروش
هوش اگر صد قماش پردازد
تو به یک جرعه شراب فروش
اخرکار شعله همواری ست
نفسی چند پیچ و تاب فروش
به هوس پایمال نتوان زیست
مخمل ما مباد خواب فروش
باب غم جز دل گداخته نیست
مشتری تشنه است، اب فروش
قدر داغ جگر چه می دانی
رو به دکانچه کباب فروش
سایه پرورد جلوه یاریم
خاک ماگیر و افتاب فروش
بیدل ایام غازه کاری رفت
ماند بخت سیه خضاب فروش
ای ز لعلت سخن گلاب فروش
نگه از نرگست شراب فروش
تیغ ناز تو موجها دارد
از سر بیدلان حباب فروش
زبن دو نیرنگ قطع نتوان کرد
جلوه گر باش یا نقاب فروش
ذره ای مهر بی نشان خودی
هرکجا باشی افتاب فروش
زاهدا کار عشق بی سببی است
تو دعاهای مستجاب فروش
فرصت اینجا ترانه عنقاست
گر توقف کنی شتاب فروش
می روی چشم بسته زین بازار
جنسهای نگه به خواب فروش
نقش هر ذره ای که می بینی
افتابی است انتخاب فروش
زندگانی قماش راحت نیست
تا نفس داری اضطراب فروش
برق تازان ز خود برون رفتند
حیرت ما همان رکاب فروش
حرف بی موقع از حیا دور است
ابم از پیری شباب فروش
ای شعورت خیالباف جنون
این کتانها به ماهتاب فروش
همه سقای ابروی خودند
یک دو گوهر تو نیز اب فروش
بیدل اینجا کجاست دام و چه صید
دل کمندی ست پیچ و تاب فروش
مپرسید از نگین شاه و اقبال نفس کاهش
به چندین کوچه افکنده ست سعی نام در چاهش
خودارایی به دیهیم زر و یاقوت می نازد
ز ماتم کرده غافل خاک رنگین بر سر جاهش
اگر شخص طلب قدر جنون مفلسی داند
گریبان دامن اراید به طوف دست کوتاهش
ره امن از که پرسم در جنون سامان بیابانی
که محشر چشم می پوشد به مژگان پر کاهش
چو ان گل کز سر و دستار مستی بر زمین افتد
به لغزیدن من از خود رفتم و دل ماند درراهش
عنان گیر غبار سینه چاکان نیست گردون هم
سحر هر سو خرامد کوچه ها پیداست در راهش
سراپای گهر موج است اگر اغوش بگشاید
گره تاریست کز پیچیدگی کردند کوتاهش
هلال ایینه دار است ای ز سامان طلب غافل
که از خمیازه یک ریشه بالد خرمن ماهش
قناعت در مزاج خلق دون فطرت نمی باشد
پریشان کرد عالم را زمین اسمان خواهش
چه امکانست رمز پرده این وهم بشکافی
که عنقا غفلتست و سعی دانش نیست اگاهش
زبان درکام دزدد هرکه درس عشق می خواند
برون لفظ و خط راهی ندارد در ادبگاهش
گر اسقاط اضافات است منظور یقین بیدل
بس است الله الله از من الله و الی اللهش
اگر زین رنگ، تمکین می زند موج از سراپایش
خرام خویش هم مشکل تواند برد از جایش
به غارت رفته گرد خرام او دلی دارم
که چون گیسوی محبوبان پریشانی ست اجزایش
زبان در سرمه می غلتد اسیران نگاهش را
صدا را هم رهایی نیست از مژگان گیرایش
نگاه از چشم حیرانم چو دود از داغ می جوشد
قیامت ریخت بر ایینه ام برق تماشایش
نخواهد دود خود را شعله داغ خجلت پستی
نیفتد سایه بر خاک از غرور نخل بالایش
وفا در هر صفت بی رنگ تأثیری نمی باشد
هنوز از خاک مشتاقان حنایی می شود پایش
وداع هستی عاشق ندارد ان قدر کوشش
همان برگشتن از یاد تو خالی می کند جایش
نگردد زایل از اشک ندامت نقش پیشانی
خطوط موج شستن مشکل است از اب دریایش
ندارد طاقت یک جنبش مژگان دل عاشق
ز بس چون اشک لبریز چکیدنهاست مینایش
به این هستی فنا را دستگاه رفع خجلت کن
به کام خس مگر از شعله بالد ناکسیهایش
به این بی مطلبی احرام خواهش بسته ام بیدل
که اگه نیست سایل هم ز افسون تقاضایش
حیا بی پرده نپسندید راز حسن یکتایش
پری تا فال شوخی زد عرق کردند مینایش
دلی می افشرد هر پر زدن تحریک مژگانت
نمی دانم چه صید است این که دارد چنگ گیرایش
چراغ عقل در بزم جنون روشن نمی گردد
مگر سوزد دماغی در شبستان سویدایش
به جنت طرفی از جمعیت دل نیست زاهد را
چو شمع از خامسوزی سوختن باقیست فردایش
بساط نقش پا گرم است در وحشتگه امکان
ز هر جا شعله ای جسته ست داغی مانده بر جایش
به نومیدی خمار عشرت این انجمن بشکن
شکستن ختم قلقل می کند بر ساز مینایش
دو عالم نیک و بد را شخص تست ایینه تهمت
تو هر اسمی که می خواهی برون ار از معمایش
مقیم گوشه دل چون نفس دیوانه ای دارم
که گر تنگی کند این خانه افشارد به صحرایش
قناعت کرده ام چون عشق از ایینه امکان
به ان مقدار تمثالی که نتوان کرد پیدایش
ندانم سایه با بخت که دارد توامی بیدل
مقیم روز بودن بر نمی ارد ز شبهایش
رنگ گل تعبیر دمید از کف پایش
تا چشم به خون که سیه کرده حنایش
عمریست که عشاق به انسوی قیامت
رفتند به برگشتن مژگان رسایش
چون صبح به سیر چمن دهر ندیدیم
جز در نفس سوخته تغییر هوایش
سامان تماشاکده عبرت امکان
سازیست که در سودن دست است صدایش
از ما و من اواره صد دشت خیالیم
این قافله را برد ز ره بانگ درایش
خالی نشد این انجمن ازکلفت احباب
هرکس زمیان رفت غمی ماند به جایش
از پرده این خاک همین نوحه بلند است
کای وای فسردیم و نگشتیم فدایش
ما را چه خیال است بر این مائده سیری
چشمی نگشودیم به کشکول گدایش
تا حشر چو افلاک محالست براییم
با قد خم از معذرت زلف دوتایش
با هیچکسان قاصد پیغام چه حرفست
از ما به سوی او برسانید دعایش
جز سجده ندیدیم سرو برگ تماشا
چشمی که گشودیم جبین شد ز حیایش
هیهات که در انجمن عبرت تحقیق
بر روی کسی باز نشد بند قبایش
راهی اگر از چاک گریبان بگشایید
با دل خبری هست بپرسید سرایش
یک لحظه حباب ایینه ناز محیط است
بر بیدل ما رحم نمایید برایش
زبان فرسوده نقدی را که شد پا بسته سودایش
قیامت دارد امروزی که در یادست فردایش
محیط عشق برمحرومی ان قطره می گرید
که دهر از تنگ چشمی در صدف وامی کند جایش
درین گلشن نه تنها بلبلست از خانه بر دوشان
که عنقا هم غم بی اشیانی کرد عنقایش
اگرکام امیدی بر نگرداند می هستی
توان پیمانه پرکرد از شکست رنگ مینایش
حضور افتاب از سایه گرد عجز می چیند
زپستی تا برون ایی نگاهی کن به بالایش
فزودنها نقاب وحشت است اجزای امکان را
نیابی جز شرر سنگی که بشکافی معمایش
برون از عرض نقصانم کمالش عالمی دارد
نمودم قطره واری موج سر دادم به دریایش
زیارتگاه احوال شهید کیست این گلشن
که در خون می تپد نظاره از رنگ تماشایش
به زندان داشت عمری جرأت جولان غبارم را
به دامن پاکشیدن داد اخر سر به صحرایش
ترحم کن بران بیدل که از افسون نومیدی
به مطلب می فشاند دست و برخود می رسد پایش
سر تاراج گلشن داشت سرو فتنه بالایش
به صد عجز حنا خون بهار افتاد در پایش
گلستان اب شد از شرم رخسار عرقناکش
صدف لب بست از همدرسی لعل گهر زایش
ز شبنم کاری خجلت سیاهی شسته می روید
نگاه دیده نرگس به دور چشم شهلایش
خیال از هر بن مویش به چندین نافه می غلتد
ختنها پایمال نکهت زلف سمن سایش
تبسم می زند امشب به لعلش پهلوی چینی
مبادا در خم ابرو نشاند تنگی جایش
به کنه مطلب عشاق دشوار است پی بردن
که خواند سطر مکتوبی که دارد بال عنقایش
محبت سعی ما را مایل پستی نمی خواهد
عرقریز است می از سرنگونیهای مینایش
بهارستان هستی رنگ در بال شرر دارد
که چیدن از شکفتن بیش می بالد زگلهایش
به رفع غفلت ما زحمت تدبیر نپسندی
زمین از خواب ممکن نیست برخیزد مزن پایش
زمانی اب شو از انفعال هرزه جولانی
نگردد تا هوا شبنم پریشانست اجزایش
چو صبح این گرد موهومی که در بار نفس داری
پر افشانست ناپیدایی از پرواز پیدایش
دم تیغی که من دارم خمار حسرتش بیدل
سحر پرورده نازست زخم سینه فرسایش
اشکم قدم ابله فرسا ننهد پیش
تا رفتن دل پای تقاضا ننهد پیش
دل سجده فروش سرکویی است کز ان جا
خاکم همه گر اب شود پا ننهد پیش
کیفیت یادت ز خودم می برد اخر
این جرعه محال است که مینا ننهد پیش
حیرانی ما صفحه صد رنگ بیان است
ایینه بساط لب گویا ننهد پیش
ما و نم اشکی و سجود سر راهی
تسلیم وفا تحفه به هرجا ننهد پیش
روشن نتوان کرد سواد خط هستی
تا نسخه عبرت پر عنقا ننهد پیش
ما بیخبران سر به گریبان جنونیم
مجنون قدم از دامن صحرا ننهد پیش
پروانه نیرنگ سحرگاه ندارد
مشتاق تو اینه فردا ننهد پیش
جز سوختن از داغ، حضوری نتوان یافت
ان به که کسی اینه ما ننهد پیش
در راه تو دل را ز پرافشانی رنگم
ساز قدمی هست مبادا ننهد پیش
ان جاکه بود تیغ تو خضر ره تسلیم
ان کیست که چون شمع سر از پا ننهد پیش
همت خجل است از هوس دست فشاندن
کز چرخ ثری تا به ثریا ننهد پیش
حرصت همه گر قطره تقاضاست حذرکن
تاکاسه در یوزه دریا ننهد پیش
مفت است غنا چشمی اگر سیر توان کرد
زین بیش کسی نعمت دنیا ننهد پیش
بیدل، شمرد بند گریبان ندامت
ان دست که در خدمت دلها ننهد پیش
چه سازم تا توانم ریخت رنگ سجده در کویش
سر افتاده ای دارم که پیشانی ست زانویش
کف بی پنجه گیرایی ندارد حیرتی دارم
که ایینه چسان حیرت گرفت از دیدن رویش
سوادی نیست ازادی که روشن یاریش کردن
خط گرداب می خواند اسیر حلقه مویش
چه توفانها کز انداز عتاب او نمی بالد
زبان موج می فهمم ز طرز چین ابرویش
در این باغ اتفاق شبنم و گل می کند داغم
نگاهم کاش سامان عرق می کرد بر رویش
ادبگاه محبت بر ندارد ناز گستاخان
به غیر از جبهه من نقش پایی نیست در کویش
مریض الفتش تمهید اسودن نمی داند
مگر گرداندن رنگی دهد تغییر پهلویش
چه امکان است بندد ارزو نقش میانت را
اگر سعی ضعیفیها نسازد خامه مویش
بیا ای عندلیب از شوق قمری هم مشو غافل
چمن دارد خط پشت لب از سرو لب جویش
نه خلوت مایلم نی انجمن سیر اینقدر دانم
که هرجا سربرارد شمع در پیش است زانویش
بهار الوده رنگ تمنایت دلی دارم
که گر سیر گلی در خاطر افتد می کنم بویش
ز احسانهای تیر او چه سنجد بیخودی بیدل
مگر انصاف اگاهی نهد دل در ترازویش
دلی را که بخشد گداز ارزویش
چو شبنم دهد غوطه در ابرویش
به جمعیت زلف مشکین بنازم
که از هربن موست حیران رویش
چرا دل نبالد در اشفتگیها
که چون تاب زد، دست درتار مویش
چنان ناتوانم که بر دوش حسرت
ز خود می روم گر کشد دل به سویش
توانی به گرد خرامش رسیدن
ز ضبط نفس گر کنی جستجویش
به عاشق ز الودگیها چه نقصان
که مژگان بود دامن تر وضویش
ز تقوا ندیدیم غیر از فسردن
خوشا عالم مستی و های وهویش
به میخانه وهم تا چند باشی
حبابی که خندد پری بر سبویش
مشو مایل اعتبارات دنیا
گل شمع اگر دیده باشی مبویش
فلک خواهد از اخترت داغ کردن
مجو مغز راحت ز تخم کدویش
صبا گرد زلف که افشاند یا رب
که عالم دماغ ختن شد ز بویش
نگه موج خون گشت در چشم بیدل
چه رنگ است یارب گل ارزویش
صبا ای پیک مشتاقان قدم فهمیده نه سویش
که رنگم می پرد گر می تپد گرد از سرکویش
نفس تا می کشم در ناله زنجیر می غلتم
گرفتارم نمی دانم چه مضمونست گیسویش
تو هم ای دیده محو شوق باش و بیخودیها کن
که عالم خانه ایینه است از حیرت رویش
دل یاقوت خون گردیده ای در حسرت لعلش
رم اهو به خاک افتاده ای از چشم جادویش
چو سرو ازاد شو یا همچو شمع از خویش بیرون ا
به لب گر مصرعی داری ز وصف قد دلجویش
غبارالود هستی گر همه تا اسمان بالد
چو ماه نو همان پهلوخور عجز است پهلویش
شکست شیشه من ناکجا فریاد بر دارد
تغافل رفت بر طاق بلند از چین ابرویش
دو روزی پیش ازین با یار در یک پیرهن بودم
کنون از هر گلم باید کشیدن منت بویش
غبار ارمیدن برده اند از خاک این صحرا
سواد وحشتی روشن کنید از چشم اهویش
کباب وحشت اشکم که چون بیدست و پا گردد
به سر غلتیدنی زین عرصه بیرون می برد گویش
به وصل از ناتوانی رنج هجران می کشم بیدل
ندارم انقدر جرأت که چشمی واکنم سویش
تپد اینه بسکه در ارزویش
ز جوهر نفس می زند مو به مویش
تبسم، تکلم، تغافل، ترحم
نمی زیبد الا به روی نکویش
به جنت که می بندد احرام تسکین ؟
فشاندند بر زخم ما خاک کویش
نهال خیالم که در چشم بینش
به صد ریشه یک مو نبالد نمویش
نگه سوخت در دیده انتظارم
خرامت مگر ابی ارد به جویش
ز بس محو ان لعل گردید گوهر
عرق هم چکیدن ندارد ز رویش
طراوت درین خاکدان نیست ممکن
گر ابی ست دارد تیمم وضویش
لب از هرزه سنجی است مقراض هستی
سر شمع هم در سر گفتگویش
چو نی هر کرا حرف بر لب گره شد
تأمل شکر کرد وقف گلویش
اگر انتقام از فلک می ستانی
مکن جز به چشم ترم روبرویش
خوشا انتقامی که از عجز طاقت
شوی خاک و ریزی به چشم عدویش
چواتش سیاه است رنگ لباسش
به صابون خاکستر خود بشویش
جهان از وفا رنگ گردی ندارد
جگر خون کن کس مباد ارزویش
برون از خودت گر همه اوست بیدل
مبینش، مدانش، مخوانش، مجویش
طرب خواهی درین محفل برون ا گامی ان سویش
بنالد موج از دریا، تهی ناکرده پهلویش
گلستانی که حرص احرام عشرت بسته است انجا
به جای سبزه می روید دم تیغ از لب جویش
چراغ مطلب نایاب ما روشن نمی گردد
نفس تا چند باید سوخت در وهم تک و پویش
به اهی می توانم ساز تسخیر جهان کردن
به دست اورده ام سر رشته ای از تار گیسویش
غبار یک جهان دل می کند توفان نومیدی
مبادا سر بر ارد جوهر از ایینه ای رویش
به تاراج نگاه ناتوانش داده ام طاقت
هنوزم در کمین قامت پیریست ابرویش
صبا تا گردی از خاک سر راه تو می ارد
چمن در کاسه گل می کند در یوزه بویش
درین محفل ندارد سایه هم امید اسودن
مگر در خانه خورشید گردد گرم پهلویش
جنون را تهمت عجز است بی سرمایگی هایت
گریبانی نداری تا ببینی زور بازویش
هوای گل نمی دانم دماغ مل نمی فهمم
سری دارم که سامان نیست جز تسلیم زانویش
به زلفی بسته ام دل از مضامینم چه می پرسی
دو عالم معنی باریک قربان سر مویش
کرا تاب عتاب اوست بیدل کاتش سوزان
به خاکستر نفس می دزدد از اندیشه ی خویش
بی تو مشکل کنم از خلق نهان جوهر خویش
اشک ایینه یاس است ز چشم تر خویش
ساکنان سرکویت ز هوس ممتازند
خلد خواهد به عرق غوطه زد ازکوثر خویش
فطرت پست به کیفیت عالی نرسد
کس چو گل، ابله را جا ندهد بر سر خویش
عاشق و یاد رخ دوست که چشمش مرساد
خواجه و حسرت مال و غم گاو و خر خویش
تا نجوشد عرق خجلت تمثال ز شخص
عالمی اینه کرده ست نهان در بر خویش
هر چه خواهی همه در خانه خود می یابی
همچو ایینه اگر حلقه زنی بر در خویش
عجز رفتار من اخر در بیباکی زد
اشک تا ابله پاگشت، گذشت از سر خویش
صبح جمعیت ما سوخته جانان دگر است
ختم شبگیر کن ای شعله به خاکستر خویش
سعی وابستگی اخر در فیضی نگشود
عقده درکار من افتاد چو قفل از پر خویش
سایل از حادثه اب رخ خود می ریزد
بی شکستن ندهد هیچ صدف گوهر خویش
فکر لذات جهان کلفت دل می ارد
نی به صد عقده فشرده ست لب از شکر خویش
سفله را منصب جاه است ندامت بیدل
چون مگس سیر شود دست زند بر سر خویش
چند پاشی ز جنون خاک هوس برسرخویش
ای گل این پیرهن رنگ برار از بر خویش
ساز خسّت چمنی را به رُخت زندان کرد
به که چون غنچه دگر دل ننهی بر زر خویش
این کمانخانه اقامتکده الفت نیست
عبرتی گیر ز کیفیت بام و در خویش
نقد ما ذره صفت درگره باد فناست
غیر پرواز چه داریم به مشت پر خویش
عمرها شد قدم عافیتی می شمریم
شمع هر چشم زدن می گذرد از سر خویش
خجلت هیچکسی مانع جمعیت ماست
ذره ان نیست که شیرازه کند دفتر خویش
پیش از این منفعل نشو و نما نتوان زیست
مو چه مقدار ببالد به تن لاغر خویش
سینه چاکان به هم امیزش خاصی دارند
صبح در شبنم گل اب کند شکر خویش
خودشناسی ست تلافی گر پرواز دلت
نیست بر اینه ها منت روشنگر خویش
عرض دانش چقدر کلفت دل داشته است
مژه در دیده شکست اینه از جوهر خویش
ای نگه عافیتت در خور مشق خواب است
به فسون مژه تغییر مده بستر خویش
بی تو غواصی دربای ندامت داربم
غوطه زد شبنم ما لیک به چشم ترخویش
مشرب یأس ندانم چقدر حوصله داشت
پر نکردم ز گداز دو جهان ساغر خویش
کاش بیدل الم بیکسیم وا سوزد
تا ز خاکستر خود دست نهم بر سر خویش
اخر چو شمع سوختم از برگ و ساز خویش
یارب نصیب کس نشود امتیاز خویش
لیلی کجاست تا غم مجنون خورد کسی
از خویش رفته ایم به توفان ناز خویش
بوی خیال غیر ندارد دماغ عشق
عالم گلی ست از چمن بی نیاز خویش
این یک نفس که امد و رفت خیال ماست
بر عرش و فرش خندد و شیب و فراز خویش
در عالمی که انجمن کوری و کری است
هر نغمه پرده بست بر اهنگ ساز خویش
هر کس اسیر سلسله ناز دیگر است
ما و خط تو، زاهد و ریش دراز خویش
این بیستون قلمرو برق جمال کیست
هر سنگ دارد اتش شوق گداز خویش
بر ارزوی خلق در خلد واگذار
ما را نیاز کن به غم دلنواز خویش
بی پردگی نقاب بهار تعینیم
گل باغ رنگ دارد از اخفای راز خویش
از دور باش عالم نامحرمی مپرس
خلقی زده ست حلقه به درهای باز خویش
بیدل به بارگاه حقیقت چه نسبت است
ما را که نیست راه به فهم مجاز خویش
عمرها شد بی نصیب راحتم از چشم خویش
چون نگه پا در رکاب وحشتم از چشم خویش
زین چمن صد رنگ عریانی تماشا کرده ام
همچو شبنم درگداز خجلتم از چشم خویش
بس که در یاد نگاهت سرمه شد اجزای من
کس نمی خواهد جدا یک ساعتم از چشم خویش
شوق دیدارم به هر ایینه توفان می کند
عالمی دارد سراغ حیرتم از چشم خویش
جوهر بینش خسک ریز بساط کس مباد
می پرد چول شمع رنگ طاقتم از چشم خویش
نسخه موهوم امکان نقش نیرنگی نداشت
اینقدر روشن سواد عبرتم از چشم خویش
نیست ایمن خانه ایینه از افات زنگ
دستگاه خواب چندین غفلتم از چشم خویش
غیر موهومی دلیل مرکز ارام نیست
می گشاید ذره راه خلوتم ازچشم خویش
نُه فلک را یک قفس می بیند انداز نگاه
تا کجاها در فشار وسعتم از چشم خویش
چون شرر هر گه درین محفل نظر وا می کنم
می زند چشمک وداع فرصتم از چشم خویش
ناز هستی در نیاز اباد حسن اسوده است
نیست بی سیر نگاهت فطرتم از چشم خویش
یا رب این گلشن تماشاخانه نیرنگ کیست
کرد چون ایینه پنهان حیرتم از چشم خویش
خواه دریا نقش بندم خواه شبنم گل کنم
رفتنی پیداست در هر صورتم از چشم خویش
امتحان اگهی بیدل سراپایم گداخت
همچو شمع افکند اخر همتم از چشم خویش
اگر چو غنچه میسر شود شکستن خویش
توان شنید صدای ز دام جستن خویش
مقیم منزل تحقیق گشتن اسان نیست
بده غبار دو عالم به باد جستن خویش
خموش گشتم و سیر بهار دل کردم
در بهشت گشودم چو لب ز بستن خویش
به رنگ شمع در این انجمن جهانی را
به سر دواند هوای ز پا نشستن خویش
خیال دوست به هر لوح نقش نتوان بست
به اب حیرت ایینه هست شستن خویش
چه ممکن است تسلی به غیر قطع نفس
ز ناله نیست رها تار بی گسستن خویش
ز دود تنگ فضای سپند این محفل
به دوش ناله گرفته ست بار جستن خویش
در این محیط که جز گرد عجز ساحل نیست
مگر چو موج ببندید برشکستن خویش
چو گل نه صبح کمینیم و نی بهار پرست
شکفته ایم ز پهلوی سینه خستن خویش
کمند صید حواس است گوشه گیری ها
نشسته ایم چو مضمون به فکر بستن خویش
شکنج دام بود مفت عافیت بیدل
چو بوی گل نکنی ارزوی رستن خویش
بی خلل نگذاشت گل را صنعت اجزای خویش
بهر مینا سنگها زد کوه بر مینای خویش
هرزه باید تاخت عمری در تلاش عافیت
تا توان از سیر زانو تیشه زد بر پای خویش
هر نفس اواره فکر کنار دیگریم
قطره ما را هوس نگذاشت در دربای خویش
عالم انس از فراموشان وحشت مشربی ست
گردباد این گل به سر زد اخر از صحرای خویش
بار نومیدی به دوشم همچو شمع افتاده است
باید ای یاران سر افکندن ز گردن های خویش
تا بر اید از فشار تنگی این انجمن
هرکه هست از خویش خالی می نماید جای خویش
دل هزار ایینه روشن کرد اما پی نبرد
فطرت بی نور ما بر معنی پیدای خویش
رفته ایم از خویش و حسرت ها فراهم کرده ایم
عالم طول امل جمع است در شبهای خویش
هر کجا خواهی رسید امروز در پیش و پس است
وای بر تو گر نباشی محرم فردای خویش
رنگ و بو چون غنچه ات اخرگریبان می درد
این قباها تنگ نتوان دوخت بر بالای خویش
صد قیامت گر بر اید بر نخواهد امدن
عاشق از ذوق طلب، معشوق از استغنای خویش
بیدل از افسانه ات عمری ست گوشم پر شده ست
یک نفس تن زن که ازخود بشنوم غوغای خویش
پرکوته است دست به هر سو دراز حرص
غیر از گره به رشته نبسته است ساز حرص
عزلت گزیده ایم و به صد کوچه می تپیم
اه از قناعتی که کشد بی نیاز حرص
در رنگ ابرو زرت ازکیسه می رود
انجام شمع بین و مپرس از گداز حرص
خاکیم و هرچه گل کند از ما غنیمت است
ای غافلان چه وضع قناعت چه ساز حرص
اثار شرم از نظر خلق برده اند
خاکی مگر شود شره چشم باز حرص
از طبع دون هنوز به پستی نمی رسد
گرپا خورد ز نقش قدم سر فراز حرص
دامن نچیده ایمن از الودگی مباش
کاین مزبله پر است ز بول و براز حرص
انجاکه عافیت طلبی عزم جست و جوست
گامی به مقصد است قریب احتراز حرص
تا مرگ چون نفس ز تک و تاز چاره نیست
خوش عالمیست عالم بی امتیاز حرص
بیدل چو صبح صورت خمیازه بسته است
از خاک ما سپهر نشیب و فراز حرص
از قناعت خاک باید کرد در انبان حرص
ابرو تا کی شود صرف خمیر نان حرص
هیچ دشتی نیست کز ریگ روان باشد تهی
بر نمی اید حساب از ریزش دندان حرص
هر طرف مژگان گشایی عالم خمیازه است
از زمین تااسمان چاک است در دامان حرص
دعوت فغفور ماتمخانه کرد افاق را
موکشی زایل نشد ازکاسه های خوان حرص
ای حریصان رحم بر احوال یکدیگر کنید
اب شد سعی نفس جان شما و جان حرص
تا به کی باشد کسی سودایی سود و زیان
تخته می گردد به یک خشت لحد دکان حرص
عالمی اسباب بر هم چید و زین دریا گذشت
تا نفس داری تو هم پل بند از سامان حرص
خاک هم از شوخی ابرام دام اسوده نیست
از تصنع کیست پوشد چشم بی مژگان حرص
تا نبندی سنگ بر دل از تقاضای طلب
معنی دل چیست نتوان یافت در دیوان حرص
گه غم یعقوب وگه ناز زلیخا می کشیم
یوسف ما را که افکند اه در زندان حرص
مردگان را نیز سودای قیامت در سر است
زنده می دارد جهانی را همین احسان حرص
خواه برگنج قناعت خواه در قصر غنا
روزکی چند است بیدل هرکسی مهمان حرص
گرفته اشک مرا دیده تا به دامان رقص
چنین که داد ندانم به یاد مستان رقص
شرار خرمن جمعیت است خود سریت
غبار را چو نفس می کند پریشان رقص
اگر ز بزم جنون ساغرت به چنگ افتد
چو گرد باد توان کرد در بیابان رقص
طرب کجاست درین محفل ای خیال پرست
که نغمه غلغله محشر است و توفان رقص
درین ستمکده گویی دگر نمی باشد
سر بریده ما می کند به میدان رقص
ز اضطراب دل، اهل زمانه بی خبرند
بود تپیدن بسمل به پیش طفلان رقص
فضولی اینه دستگاه کم ظرفیست
به روی بحر کند قطره وقت باران رقص
ز خود تهی شو و شور جنون تماشا کن
به کام دل نکند ناله بی نیستان رقص
گشاد بال درین تنگنا خجالت داشت
شرار ما به دل سنگ کرد پنهان رقص
نفس به ذوق رهایی است پر فشان خیال
و گر نه کس نکند در شکنج زندان رقص
مگر به باد فروشد غبار ما ورنه
ز خاک راست نیاید به هیچ عنوان رقص
مکن تغافل اگر فرصت نگاهی هست
شرار کاغذ ما کرده است سامان رقص
به اعتماد نفس اینقدر چه می نازی
به اشک صرفه ندارد به دوش مژگان رقص
به این ترانه صدای سپند می بالد
که تا ز خود نتوان رست نیست امکان رقص
تپش ز موج گهر گل نمی کند بیدل
نکرد اشک من اخر به چشم حیران رقص
مگشا جریده حاجتت بر دوستان ز کف غرض
بنویس نامه ابرو به سیاهی کلف غرض
ز سپاه مطلب بیکران شده تنگ عرصه امتحان
به ظفر قرین نتوان شدن نشکسته گرد صف غرض
عبث از تلاش سبکسری نشوی ستمکش ارزو
که به باد می شکند کمان پر ناوک هدف غرض
بگذر ز مطلب هرزه دو به زیارت دل صاف رو
ز طواف کعبه چه حاصلت که تو چنبری به دف غرض
چقدر معامله ی جهان شده تنگ زبن همه ناکسان
که چو سگ به حاصل استخوان کند ادمی عفف غرض
ز بهار مزرع مدعا ندمید نوبر همتی
که به داس تیغ غنا دهد سر فتنه علف غرض
نگشودن لبت از حیا چمنی است غنچه مدعا
به طلب تغافل اگر زنی گهرت دهد صدف غرض
غلطی اگر نبری گمان دهمت علم یقین نشان
ز جحیم می طلبی امان به درا ز دود و تف غرض
چه جگرکه خون نشد ازحیا به تلاش حاجت ناروا
نرسدکسی به قیامتی، به قیامت ان طرف غرض
سزد انعه ترک هوا کنی، طربی چوبیدل ماکنی
اگر ارزوی فنا کنی به فنا رسد شرف غرض
مباد دامن کس گیرم از فسون غرض
کف امید حنا بسته ام به خون غرض
توهم اینه احتیاج یکدگرست
منزهیم وگرنه ز چند و چون غرض
فضای شش جهتم پایمال استغناست
هنوز در خم زنجیرم از جنون غرض
زبحربهره سیری نبرد چشم حباب
پریست منفعل از کاسه نگون غرض
حریف تیشه ابرام بودن اسان نیست
حذر کنید ز فرهاد بیستون غرض
دل از امید بپرداز جهل مفت غناست
جهان تمام فلاطون شد از فنون غرض
نداشت ضبط نفس غیر عافیت منصور
شنیدم از لب خاموش هم فسون غرض
سراغ انجمن کبریا ز دل جستم
تپید و گفت : همین یک قدم برون غرض
به روی کس مژه از شرم بر نداشته ایم
مباد بیدل ما اینقدر زبون غرض
ای بی خبر مسوز نفس در هوای فیض
بی چاک سینه نیست چو صبح اشنای فیض
ای دانه کلفت ندمیدن غنیمت است
رسوا مشو به علت نشو و نمای فیض
تنها نه رسم جود و کرم در جهان نماند
توفیق نیز رفت ز مردم قفای فیض
همت چه ممکن است کشد ننگ انتظار
مردن از ان به است که باشی گدای فیض
صاحبدلی زگرد ره فقر سر متاب
خاکستر است اینه را توتیای فیض
غافل مشو ز ناله که در گلشن نیاز
می بالد این نهال به اب و هوای فیض
دل را عبث به کلفت اوهام خون مکن
تا زندگی است نیست جهان بی صلای فیض
پستی دلیل عافیت عجز ما بس است
افتادگی است نقش قدم را عصای فیض
بر بوی صبح دست ز دامان شب مدار
فیض است کلفتی که کند اقتضای فیض
ای شمع صبح می دهد از خویش رفتنی
بر اشک و اه چند گدازی بنای فیض
حسن از سواد الفت حیرت نمی رود
لغزیده است در دل ایینه پای فیض
صبح از نفس پری به تکلف فشاند و رفت
یعنی درین ستمکده تنگست جای فیض
بیدل ز تشنه کامی حرص تو دور نیست
گر بارد از سپهر فلاکت به جای فیض
خلقی است شمع وار در این قحط جای فیض
قانع به اشک و اه ز اب و هوای فیض
بیهوده بر ترانه وهم و گمان مپیچ
قانون این بساط ندارد نوای فیض
از صبح این چمن نکشی ساغر فریب
خمیازه موج می زند از خنده های فیض
نام کرم اگر شنوی در جهان بس است
اینجا گذشته است ز عنقا همای فیض
حشر هوس ز شور کرم گرد می کند
امن است هرکجا به میان نیست پای فیض
اقبال ظلم پایه به اوجی رسانده است
کانجا نمی رسد ز ضعیفی دعای فیض
چشمت ز خواب باز نگردیده صبح رفت
ترسم زگریه وانکشی خونبهای فیض
گرد حقیقتی به نظر عرضه می دهند
تا چشم کیست قابل این توتیای فیض
از دود اه منصب داغ جنون بلند
گلزار غیر ابر ندارد لوای فیض
عمری ست درکمینگه ساز خموشی ام
چین کرده است ناله کمند رسای فیض
اخر به خواب مرگ کشد صبح پیریت
افسون لغزش مژه دارد صفای فیض
اغوش صبح می کند اینجا وداع شب
بیدل بقدر نفی تو خالیست جای فیض
نبود نقطه ای از علم این کتاب غلط
شعور ناقص ما کرد انتخاب غلط
فریب زندگی از شوخی نفس نخوری
که تیغ را نکند کس به موج اب غلط
شکست شیشه به چشمت بساط عشرت چید
ز رنگ باخته کردی به ماهتاب غلط
رموز وضع جهان را کسی چه دریابد
که خلق کور سوادست و این کتاب غلط
رجوع اصل خطا می برد ز طینت فرع
گرفتن است ز سر چون شود حساب غلط
جهان ز جوش غبار من انقدر اشفت
که راه خانه خود کرد افتاب غلط
نداشت اینه ای موج اب غیر محیط
به جلوه خوردم از اندیشه نقاب غلط
برون دایره مرکز چه ابرو دارد
نبست عشق سرم را به ان رکاب غلط
به فرق حاصل این دشت خاک می بایست
عرق ز اینه سعی ریخت اب غلط
به خواب دیدمت امشب که در کنار منی
اگر غلط نکنی نیست حکم خواب غلط
ز قطره، قطره عیان دید و از محیط، محیط
نکرد فطرت بیدل به هیچ باب غلط
شده فهم مقصد عالمی زتلاش هرزه قدم غلط
ته پاست کعبه و دیر اگر نکنیم راه عدم غلط
به غبار مرحله هوس اثر نفس نشکافت کس
به کجا رسد پی لشکری که کند نشان علم غلط
نرسید محضر زندگی به ثبوت محکمه یقین
که گواه دعوی باطل تو دروغ بود و قسم غلط
ز صفای شیشه طلب پری که ره یقین به گمان بری
تو بر اب می فکنی تری من و تست هر دو بهم غلط
به نمود شخص معینت در عکس زد دم امتحان
چه خطی که شد ز تامل تو کتاب اینه هم غلط
ز تمیز جاده و منزلت الم تردد نیک و بد
خط پا به دایره می رسد سر اگر شود به قدم غلط
من و مای مکتب اب وگل ستم است اگر کندت خجل
به ندامت ابدی مکش سبقی که گشته دو دم غلط
خط سرنوشت من اب شد ز تراوش عرق حیا
چو نقوش معنی روشنی که شود به کاغذ نم غلط
اگر ابم اب رخ گهر و گر اتش اتش سنگ زر
به تو اشنا نی ام انقدر که دویی کند به خودم غلط
من بیدل اینقدر از جنون به خیال هرزه تنیده ام
رقم جریده مدعا غلط است اگر نکنم غلط
بر جنون نتوان شد از عقل ادب پرور محیط
سعی گوهر تا کجاها تنگ گیرد بر محیط
غیر بیکاری چه می اید ز دست مفلسان
نیست جز بر ناتوانی پیکر لاغر محیط
بهره اسایش دانا ز گردون روشن است
از حباب و موج دارد بالش و بستر محیط
صاف طبعان را به پستی می نشاند چرخ دون
با همه روشندلی درد است گوهر در محیط
کرد دل را پایمال ارزو سعی نفس
موج اخر از هوا افتاد غالب بر محیط
هرکسی را در خور اسباب تشویش است و بس
از هجوم موج بر خود می کشد لشکر محیط
عالمی را می کشی زیر نگین اعتبار
گر شوی بر ابروی خویش چون گوهر محیط
قابل تحریر اشکم نیست طومار دگر
صفحه واری شاید از توفان کند مسطر محیط
عزت و خواری غبار ساحل تمییز ماست
ورنه از کف فرق نگرفته است تا عنبر محیط
بی ندامت نیست هستی هر قدر بالد نفس
موج تا باقیست دستی می زند بر سرمحیط
بیدل از وضع قناعت بار دوش کس نی ام
کشتی ما چون صدف گیرد به سرکمتر محیط
گشتم از بی دست و پاییها به خشک و تر محیط
کشتی از تسلیم پیدا کرد ساحل در محیط
قاصدان شوق یکسر ناخدایی می کنند
موجها دارد ز چشمم تا در دلبر محیط
دل به هر اندیشه فال انقلابی می زند
می کند از هر نسیمی نسخه ابتر محیط
گر چنین افسردگی جوشد زطبع روزگار
رفته رفته می خزد در دیده گوهر محیط
شوخی برگ نگه در دیده ایینه نیست
همچو گوهر موج ما را گشت چشم تر محیط
طبع چون ممتاز اعیان شد وطن هم غربتست
می کند حاصل گهر گرد یتیمی در محیط
هر قدر ساز تعلق بیش، وحشت بیشتر
می گشاید در خور امواج بال و پر محیط
شفقت حال ضعیفان بر بزرگان ننگ نیست
خار و خس را همچو گل جا می هد بر سر محیط
چون به عزلت خو گرفتی فکر ازادی خطاست
اب گوهر گشته نتواند شدن دیگر محیط
چشم حیران مرا ایینه ای فهمیده است
در طلسم گوهر من نیست بی لنگر محیط
محرم او کیست، گرد خویش می گردیده باش
حلقه ای دارد ز گردابت برون در محیط
دستگاه مستی ارباب معنی باده نیست
بیدل از چشم تر خود می کشد ساغر محیط
نشکسته ساغر عاریت ز حصول اب بقا چه حظ
بجز اینکه ننگ نفس کشی چو خضر ز عمر رسا چه حظ
طربی که زخم دل اورد سزد انکه نامده بگذرد
گل اگر زفرصت رنگ و بو کند ارزوی وفا چه حظ
به خیال تا به کجا پرد هوس مقیّد ما و من
بپری که ارزویت کشد ز قفس نگشته رها چه حظ
سحر و نفس گل پر گشا تو به غنچگی قفس اشنا
به بهار عشرت این هوا نگشوده بند قبا چه حظ
فلکت به چنبر پوست کش چه ترانه ها که نمی زند
زتپانچه ای که خورد رخت نرسی به رمز صدا چه حظ
دم استطاعت مال و زر بشناس موقع مصرفش
به فقیر اگر نکنی نظر ز گشود چشم غنا چه حظ
سپری اگر ره عافیت ز تلاش کام هوس برا
قدمی وگوشه دامنی ز خرام ابله را چه حظ
به حضور منزل اگر رسد کسی از چه زحمت ره برد
در و دشت پی سپر تو گشت و عیان نشد ته پا چه حظ
ز فرشته تا ملخ و مگس همه جبری قدرند و بس
بر محرمان قبول و رد زبرو چه غم، ز بیا چه حظ
به درا زکلفت کروفر ز دماغ پیری و خشک تر
چو ز مغز شد تهی استخوان دگرت ز بال هما چه حظ
ز عروج نشئه بیدلی قدحی اگر به کف ایدت
ره ناله گیر و ز خود برا سربام و کسب هوا چه حظ
دارد از ضبط نفس طبع هوس پرور چه حظ
جز گرفتاری ز تاب رشته با گوهر چه حظ
داغ محرومی همان بند غرور سروریست
شمع را غیر از غم جانکاهی از افسر چه حظ
در هوای برگ گل شبنم عبث خون می خورد
خواب چون نبود نصیب دیده از بستر چه حظ
گریه ات رنگی نبست از دیده حیران چه سود
بی می از کیفیت خمیازه ساغر چه حظ
کسب دانش سینه خود را به ناخن کندن است
می کنند ایینه های ساده از جوهر چه حظ
ظلم بر ابله ز منع کامرانیها مکن
غیر جوع و شهوت از دنیا به گاو و خر چه حظ
رغبت و نفرت بهشت و دوزخ انشا می کند
تشنگی می باید اینجا ورنه از کوثر چه حظ
داده ایم از حاصل اسباب جمعیت به باد
مرغ ما را جز پریشانی ز بال و پر چه حظ
ای که می خواهی چراغ محفل امکان شوی
غیر ازین کز دیده ات اتش چکد دیگر چه حظ
لذت دنیا نمی ارزد به تلخیهای مرگ
کام زهر اندوده ای ترغیبت از شکر چه حظ
جام قسمت بر تلاش جستجو موقوف نیست
از نصیب خضر جزحسرت به اسکندر چه حظ
چون کمان می بایدت با گوشه تسلیم ساخت
خانه دار وهم را از فکر بام و در چه حظ
حسن بیرنگی اثر پیرایه تمثال نیست
گرکنی ایینه از خورشید روشنتر چه حظ
بیدل از ژولیده مویی طبع مجنون ترا
گر نباشد دود سودای کسی در سر چه حظ
نمی شود کس ازین عبرت انجمن محظوظ
مگر چو شمع کنی دل به سوختن محظوظ
در جنون زن و از کلفت لباس برا
چه زندگیست که باشد کس از کفن محظوظ
نفس نمانده هنوز از ترانه های امل
چو دود شمع خموشی به ما و من محظوظ
جهان قلمرو امن است اگر توان گردید
چو طبع کر به اشارت ز هر سخن محظوظ
ز دور گردی تمییز خلق کم دیدم
که کس نرفته به غربت شد از وطن محظوظ
درین بساط نیفتاد چشم عبرت ما
به رفتنی که توان شد ز امدن محظوظ
ز تردماغی وضع ادب مگوی و مپرس
ز یوسفیم به بویی ز پیرهن محظوظ
کراست وسوسه هستی از حضور عدم
نشسته ایم به خلوت در انجمن محظوظ
ز رقص بسملم این نغمه می خورد بر گوش
که عالمی است به این رنگ پر زدن محظوظ
به فهم عالم بیکار اگر رسی بیدل
به حرف و صوت نیابی کسی چو من محظوظ
غبار تفرقه هر جا بود مقابل جمع
به هم رسیدن لب هاست قاصد دل جمع
ندیده هیچکس از کارگاه کسب و کمال
به غیر وضع ادب صورت فضایل جمع
دمی فراهم شیرازه تأمل باش
کتاب معنی ات اجزا شد از دلایل جمع
به کارگاه هوس احتیاجت این همه نیست
تو فرد ملک غنایی مباش سایل جمع
مدوز کیسه به وهم ذخیره انفاس
که این نقود پراکنده نیست قابل جمع
کجا بریم غم ذلت گرانجانی
که می کشیم به یک ناقه بار محمل جمع
تو در خیال تعلق فسرده ای ورنه
همان جداست چه خاک و چه اب در گل جمع 
نرست موجی ازین بحر بی تلاش گهر
تو هم بتاز دو روزی به حسرت دل جمع
حساب عبرتی از پیش پا مشو غافل
چو اشک شمع همان خرج گیر داخل جمع
هزار خوشه درین کشت دانه شد بیدل
به غیر تفرقه چیزی نبود حاصل جمع
ای هستی تو وضع درنگ و شتاب شمع
بر دوش فرصتت سر و پا در رکاب شمع
باز است چشم خلق بقدر گدا زخویش
پاشیده اند بر رخ محفل گلاب شمع
تا چند چشم بسته به تکلیف واکنیم
ما را به هر نگه مژه واریست خواب شمع
درس وصال و مبحث هستی خیال کیست
پروانه را گم است ورق در کتاب شمع
ای نیستی بهار زمانی به هوش باش
خود را نهفته است گلی در نقاب شمع
فهم زبان سوختگان سرمه داشته است
کرد انجمن خموش لب بی جواب شمع
اشکی که سیل کلفت هستی شود کراست
یاران قسم خورید به چشم پر اب شمع
جوش حباب ما دم پیری فرو نشاند
برد اخر از نظر نفس صبح تاب شمع
شد داغ از تتبع دیوان اه ما
تا مصرعی به نقطه رساند انتخاب شمع
با تاب و تب بساز و دمی چند صبرکن
تا صبح پاک می شود اخر حساب شمع
بیدل به سوختن نفسی چند زنده ایم
پوشید مصلحت به دل اتش اب شمع
باز امشب نفس شعله فشان دارد شمع
حیرتم سوخت ندانم چه زبان دارد شمع
صافی اینه ناموس غبار رنگ است
جز سیاهی به دل خود چه نهان دارد شمع
نیست جز بخت سیه زیر نگین داغم
حکم بر مملکت شام روان دارد شمع
صنعت جرأت عبرت نگهان هوش رباست
حلقه چشمی است که بر نوک سنان دارد شمع
یک قدم ره همه شب تا به سحر پیمودن
بی تکلف چقدر ضبط عنان دارد شمع
تا نفس هست ز دل کم نشود گرمی عشق
شعله تابی است که در رشته جان دارد شمع 
زندگی گرمی بازار نفس سوزیهاست
از قماش پر پروانه دکان دارد شمع
خامشی صرفه جمعیت اسوده دلی است
ناله در بستن منقار نهان دارد شمع
زنگ ایینه دل امد و رفت نفس است
از هجوم پر پروانه زبان دارد شمع
عالمی بر نفس سوخته چیده است دکان
اینقدر تار به یک موی میان دارد شمع
چشم عشاق فنا میکده شوخی اوست
در لگن ناوک دیگر به کمان دارد شمع
بیدل از سوختنم رنگ سراغش دریاب
کیست پروانه که گوید چه نشان دارد شمع
هر چه در دل گذرد وقف زبان دارد شمع
سوختن نیست خیالی که نهان دارد شمع
نور تحقیق ز لاف دم هستی که رساست
از نفس گر همه جان است زبان دارد شمع
خامشی می شود اخر سپر تیغ زبان
داغ چون حلقه زند خط امان دارد شمع
خواب در دیده عاشق نکشد رخت هوس
سرمه شعله به چشم نگران دارد شمع
رنگ اشفته متاع هوس ارایی ماست
در تماشاگه پرواز دکان دارد شمع
رهبر عالم اسوده دلی خاموشی است
چاره در پای خود از دست زبان دارد شمع
اضطراب و تپش و سوختن و داغ شدن
انچه دارد پر پروانه همان دارد شمع
نشود شکوه گره در دل روشن گهران
دود در سینه محال است نهان دارد شمع
ضامن رونق این بزم گداز دل ماست
سوختن بهر نشاط دگران دارد شمع
نشود صیقل ایینه این بزم چرا
اثری از نفس سوختگان دارد شمع
زعفران زار طرب سیر رخ کاهی ماست
نو بهار دگر از رنگ خزان دارد شمع
سوختن مفت تماشا مژه ای بازکنید
کز فسردن به کمین خواب گران دارد شمع
بی تمیز است حیا حسن چو سرشار افتد
رنگ خود را پر پروانه گمان دارد شمع
رفتن از دیده خود طرز خرامی دگر است
بیدل اینجا صفت سرو روان دارد شمع
از عدم مشکل نه اسان سیر امکان کرد شمع
داغ شد افروخت اشک و اه سامان کرد شمع
بس که از ذوق فنا در بزم جولان کرد شمع
ترک تمهید تعلق های امکان کرد شمع
از هجوم شوق بی روی تو در هرجا که بود
دود اه اظهار از هر تار مژگان کرد شمع
اب حیوان و دم عیسی نگردد چون خجل
سر به تیغش داد و جان تازه سامان کرد شمع
اه عاشق اتش دل را دلیل روشن است
فاش شد هرچند درد خویش پنهان کرد شمع 
رشته جان سوخت بر سر زد گل سودا گداخت
جای تا در محفل نازافرینان کرد شمع
دید در مجلس رخش از شرم او گردید اب
خویش را چون نقش پا با خاک یکسان کرد شمع 
نی در پرواز زد، نی سعی جولان کرد شمع
تا به نقش پا همین سیر گریبان کرد شمع
خودگدازی محرم اسرار امکان گشتن است
هر قدر در اب خفت ایینه سامان کرد شمع
دل اگر روشن نمی شد داغ اگاهی که داشت
اینقدر ما را درین هنگامه حیران کرد شمع
غفلت این انجمن درخورد اغماض دل است
عالمی را چشم پوشانید و عریان کرد شمع
بیخودی کن از بهار عافیت غافل مباش
رنگ ها پرواز داد و گل به دامان کرد شمع
بر رخ ما ناز مشتاقان در مژگان مبند
کز تغافل خانه پروانه ویران کرد شمع
دل نه قدر اه فهمید و نه پاس اشک داشت
سبحه و زنار را با خاک یکسان کرد شمع
درگشاد عقده هستی که دندانگیر نیست
از بن هر قطره اشک ایجاد دندان کرد شمع
تا کجا زبن انجمن چشم هوس پوشد کسی
عضو عضو خویش اینجا صرف مژگان کرد شمع
نور دل در ترک لذات جهان خوابیده است
موم تا الوده شهد است نتوان کرد شمع
نیستی بیدل به داد خود نمایی می رسد
عاقبت خود را به رنگ رفته پنهان کرد شمع
سوختن یک نغمه است از ساز شمع
پرده نتواند نهفتن راز شمع
خود گدازی ابروی دیگر است
می رسد بر انجمنها ناز شمع
ناله ها در دود دل گم کرده ایم
سرمه پیچیده سث بر اواز شمع
عاشقان را مونسی جز درد نیست
سوختن باشد همین دمساز شمع
تا کی ای پروانه بال افشانی ات
پرفشانیهاست با گلباز شمع
ختم تدبیر زبان لب بستن است
تا خموشی می رسد پرواز شمع
رونق عشاق عرض نیستی است
سر بریدن می شود پرواز شمع
کیست دریابد زبان بیخودان
نیست جز پرواز رنگ اواز شمع
سعی خود را خود تلافی کرده ایم
هم سر خویش است پا انداز شمع
مدعای جستجو روشن نشد
پر بلند افتاده است انداز شمع
فکر انجام دگر داریم ما
دیده باشی صورت اغاز شمع
خامشی هم ترجمان حال ماست
بی سخن پیداست بیدل راز شمع
بی نم خجلت نمی باشد سر و کار طمع
جنس استغنا عرق دارد به بازار طمع
غیر نومیدی علاج اینقدر امراض چیست
عالمی پر می زند در نبض بیمار طمع
عم در حسرت شد و یک طوق قمری خم نبست
خجلت بیحاصلی بر سروگلزار طمع
اسمان خمیازه یأس تو خرمن می کند
ای هوس بردار دست از شکل انبار طمع
بی نیازی تابع اندیشه اغراض نیست
خدمت همت محال است از پرستار طمع
بهر تعمیر خیالی کز نفس ویرانتر است
خاک دهر از ابرو گل کرد معمار طمع
زجر عبرت نیست تنبیه سماجت پیشگان
لب گزیدن نشکند دندان اظهار طمع
درخور جان کندن از اغراض می باید گذشت
عمرها شد مرگت از پا می کشد خار طمع
از کمال خویش غافل نیست استعداد خلق
شور اقبال گدا می باشد ادبار طمع
بزم چندین حسرت انسوی قیامت چیده ایم
باید از شخص امل پرسید مقدار طمع
گر همه بر اسمان خواهی نظر برداشتن
چون مژه بی سرنگونی نیست دیوار طمع
از خرد جستم طریق انتعاش کام خلق
دست بر هم سود و گفت این است دیوار طمع 
نیست موقوف سوال ابرام طبع دون حسب
بستن لب هم کمر بسته است در کار طمع
بی نیازی بیدل اخر احتیاج امد به عرض
محرم راز غنایم کرد اثار طمع
هوس جنون زده ناکجا همه سو قدم زند از طمع
به کجاست کنج قناعتی که در قسم زند از طمع
به دو روزه فرصت بی بقا که نه فقر دارد و نه غنا
به زمین فرو نرود چرا که کسی علم زند از طمع
حذر از توقع این و ان که مذلتت نکشد عنان
همه گر بود سر اسمان که به خاک خم زند از طمع
فلکت اگر در باز شد دو جهان قلمرو ناز شد
چو غرض معامله ساز شد همه را بهم زند از طمع
چه خوش است اینه خسان نرسد به صیقل امتحان
که حریص اگر مژه واکند به حیا قلم زند از طمع
مپسند بر گل ارزو هوس طراوت رنگ و بو
که مباد جوهر ابرو به غبار نم زند از طمع
بلد است مصلحت ازل سوی وعده گاه قیامتت
که تلاش هرزه دو امل به در عدم زند از طمع
اگرت بود رگ غیرتی که بر ابرو نزند تری
کف خاک گیر و حواله کن به لبی که دم زند از طمع
کف دست می گزد امتحان ز خسیس و همت ما مپرس
که چو سکه هر چه به سر خورد به سر درم زند از طمع
نشود کدورت فقر ما کلف صفاکده غنا
چقدر غبار دل گدا به صف کرم زند از طمع
سر و برگ بیدل ما شود اگر اتفاق قناعتی
شجر جهان غنا شود نفسی که کم زند از طمع
اثر خجالت مدعا اگر این الم دمد از طمع
چه خوش است حرف وصال هم نکند کسی رقم از طمع
اگر امتحان دهدت عنان به طناب خیمه اسمان
ته خاک خسب و علم مشو به نگونی علم از طمع
سر شاخ طوبی و سد ره هم ز ثمر کشد به زمین علم
به کجاست گردن همتی که نمی رسد به خم از طمع
غرض جنون زده خلق را به سوال ساخته در به در
بهم ایدت دو جهان اگر لبی اوری بهم از طمع
تو ز حرص باخته دست و پا چه رسی به قافله غنا
که هزار مرحله بستری نگذشته یک قدم از طمع
چه بلاست زاهد بی یقین به فسون زهد هوس کمین
زده فال کنج قناعتی که ندیده پای کم از طمع
سر مسجدی و در حرم دل دیری و تپش صنم
چه سر و چه دل به جهان غم که نمی کشد ستم از طمع
ز قناعت ار نچشی نمک منگر به مائده فلک
غلط است حاصل سیری ات نخوری اگر قسم از طمع
ز جنون ماهی بحر حرص اگر اگهی رم عبرتی
که به پوست تو فتاده داغ و شمرده ای درم از طمع
خط بی نیازی همتی شده ثبت لوح جبین تو
ستم است خجلت طبع دون برساندش کرم از طمع
اگر از تردد در به در بود انفعال مذلتت
به تلاش همت بیدلی در ننگ زن تو هم از طمع
هرکجاکردم به یاد سجده ات ساز رکوع
چون مه نو تا فلک رفتم به پرواز رکوع
پیش از ان کز خاک من بالد نهال زندگی
می رسد از بار دل در گوشم اواز رکوع
پیچ و تاب موجها یکسرگهرگردیدن است
سجده انجام است هر جا دیدی اغاز رکوع
شخص تسلیمی ز پرواز هوسها شرم دار
با هوا کاری ندارد سرنگون تاز رکوع
ما ضعیفان را به سامان سلیمانی بس است
سجده ایجاد نگین و خاتم انداز رکوع
گر منافق از تواضع صاحب دین می شود
تیغ هم خواهد نمازی شد به پرواز رکوع
راست می تازم چو اشک از دیده تا دامان خاک
بر نمی دارد دماغ سجده ام ناز رکوع
سرکشیها زبن ادا اغوش رحمت می شود
دیگر ای غافل چه می خواهی ز اعجاز رکوع
پیکرت خم کرد پیری از فنا غافل مباش
سخت نزدیکست بیدل سجده با ساز رکوع
نشسته ای ز دل تنگ بر در تصدیع
دمی که واشود این قفل عالمیست وسیع
به خویش گر نرسی انقدر غرابت نیست
که سرکشیده ای از کارگاه صنع بدیع
طلب ز هرچه تسلی شود غنیمت گیر
به جوع می مکد انگشت خوبش طفل رضیع
قیامت است طمع ز امتلا نمی میرد
که تا به حلق رسیده است می خورد تشنیع
چه غفلت است که چون شمع گل به سر باشی
به زیر تیغ نشستن ندارد این تقطیع
به گرد قاصد همت رسیدن اسان نیست
ز مقصد انطرفش برده گامهای وسیع
بدون خاک حضور یقین نشد روشن
چراغ نقش قدم داشت این بساط رفیع
بقا فنا به کنار و فنا بقا به بغل
همین ربیع و خریفست هم خریف وربیع
ز شرم چشم گشودن به بارگاه حضور
عرق تو اینه پرداز تا بریم شفیع
پس از تأمل بسیار شد عیان بیدل
که علت است تفاوتگر مطاع و مطیع
به ذوق گرد رهت می دوم سراسر باغ
ز بوی گل نمکی می زنم به زخم دماغ
سزد که بیخودی ام بخشد از بهار سراغ
پی شکستن رنگی رسیده است به باغ
به فکر عافیت از سر گذشته ام لیکن
چو شمع یافته ام زبر پای خوبش سراغ
هزار جلوه زیان کرده ام ز بیخبری
چه رنگها که نرفته ست از کف صبّاغ
ز نقد عیش جنون یاس مهر جام مپرس
به غیر داغ میی نیست در پیاله داغ
به عالمی که سخن داغ بی رواجی هاست
چو غنچه بر لب خاموش چیده ایم دماغ
در افتاب یقین چرخ و انجمش عدم است
چو شب گمان تو طاووس بسته بر پر زاغ
فضولی تو مقابل پسند یکتایی است
مباد جلوه تحقیق کس به اینه داغ
چراغ رهگذر باد در نمی گیرد
درین چمن چقدر سعی لاله سوخت دماغ
ز دور چرخ درین انجمن که دارد باد
به هوش باش که مستان شکسته اند ایاغ
چه کوری است که خفاش طینتان دلیل
به سیر خانه خورشید می برند چراغ
غبار عالم اندیشه کی ام بیدل
که دارم از چمن اعتبار رنگ فراغ
کنون که می گذرد عیش چون نسیم ز باغ
چو گل خوش انکه زنی دست در رکاب ایاغ
ز شبنم گلم این نکته نقد اگاهیست
که گرد ابله پایی شکسته اند به باغ
ز چشمک گل باغ جنون مشو غافل
تنیده است نگاهی به خط ساغر داغ
گذشته است ز هستی غبار وحشت ما
ز رنگ رفته همان در عدم کنند سراغ
درین بساط که حیرت دلیل بینایی ست
به غیر سوختن خود چه دید چشم چراغ
چه انجمن چه گلستان فضای دلتنگی ست
مگر ز مزبله جوید کسی مقام فراغ
ز درس عشق به حرف هوس قناعت کن
خمار نغمه بلبل شکن به بانگ کلاغ
تلاش منصب پروانه مشربی مفت است
بگرد گرد سر هر دلی که دارد داغ
خمار مجلسیان عرض ساغر است اینجا
ز بیدماغی مستان رسانده گیر دماغ
دو روز در دل خون گشته جوش زن بیدل
نه باغ در خور جولان ارزوست نه راغ
نازد به عشق غازه حسن جنون دماغ
پروانه است جوهر ایینه چراغ
ما را ز لعل یار پیامی نشد نصیب
تا کی رسد به بوس وکله، کج کند ایاغ
مجبور هستی ایم ز جرأت گزیر نیست
از پر زدن به نشئه نگیرد کسی کلاغ
چون ناله سپند به هر جاگذشته ایم
نقش قدم ز گرمی رفتار گشته داغ
در عشق کوش کز غم اسباب وارهی
درد دلی مگر دهد از درد سر فراغ
از سرکشان جاه توقع مدار چشم
افشانده گیر دست ثمر زین چنار باغ
با دوستان گرت نبود مقصد انفعال
الفت بس است شرم کن از بستن جناغ
عنقا به وهم مصدر اثار زندگی ست
ای کاش نیستی دهد از هستی ام سراغ
دل تیره شد ز مشق خیالات خوب و زشت
ایینه را هجوم صور کرد بی دماغ
بید ل نوید قاصد بد لهجه ماتم است
مکتوب نوبهار نبندی به بال زاغ
نشئه عجزم چو شبنم داد بر طیب دماغ
از گداز عجز طاقت یافتم می در ایاغ
بیخودی گل می کند از پرده ازادیم
می شود برق نظر بال و پر رنگ چراغ
چون نگین تا حرف نامت در خیالم نقش بست
دست بر هر دل که سودم برق شوقش کرد داغ
مستی چشم تو هر جا بردرد طرف نقاب
از شکست رنگ می چون گل ز هم ریزد ایاغ
عافیت نظاره را در اشیان حیرتست
داغ گشتن شعله را از پرزدن بخشد فراغ
گر به این بی پردگی می بالد اثار جنون
دود می گردد صدا در حلقه زنجیر باغ
از حسد دل اشیان طعن غفلت می شود
زنگ بر ایینه ناصاف می گیرد کلاغ
از تو هر مژگان زدن گم می شود همچون تویی
گر نداری باور از ایینه روشن کن سرا غ
عمرها شد شسته ام چون ابر دست از خرمی
بیدل از من گریه می خواهد چه صحرا و چه باغ
یارب از سرمنزل مقصد چه سان یابم سراغ
دیده حیرانست و من بیدست و پا، دل بی دماغ
غیرت بی دست وپایی های شخص همتم
هرکه را سوزد نفس، می بایدم گردید داغ
دل اگر روشن شود غفلت نمی گنجد به چشم
انچه نتوان دید تاریکیست در نور چراغ
زشت هم از قرب خوبان موج خوبی می زند
خار را جوهر کند ایینه دیوار باغ
از سبکروحان گرانجانی ست گر ماند اثر
بوی گل هرجا رود با خویش بردارد سراغ
ساغر فطرت به گردش گر نیاید گو میا
نیستیم بوی جنون هم بهر سامان دماغ
کرد اگاهم ز سور و ماتم این انجمن
در بهار اواز بلبل، در خزان بانگ کلاغ
بی تپیدن نیست ممکن وضع ایجاد نفس
ای ز اصل کار غافل، زندگی انگه فراغ ؟
سوختن اماده باش اگاهیت غفلت دمید
صبح خود را شام کردی شام می خواهد چراغ
اختلاف وضعها بیدل لباسی بیش نیست
ورنه یکرنگ است خون در پیکر طاووس و زاغ
نه صورت بویی و نه رنگی ست درین باغ
وهم تو تماشایی بنگی ست درین باغ
شاخ گل و سروی که سر ناز کشیده
تصویر کمانی و خدنگی ست درین باغ
وحشت همه فرش افکنی خواب بهار است
کو سایه گل پشت پلنگی ست درین باغ
اقبال جهان را به بلندی نستانی
اغوش سحر کام نهنگی ست درین باغ
ای غنچه مخور عشوه امید شکفتن
هش دار که بوی دل تنگی ست درین باغ
انجام بهار اینهمه پامال خزان نیست
ایینه مپرداز که رنگی ست درین باغ
در خنده گل بوی سلامت نتوان یافت
گر قلقل میناست ترنگی ست درین باغ
هر رنگ که گل کرد شکستن به کمین بود
هر شیشه مچینید که سنگی ست درین باغ
رسوایی ناموس حیا بود تبسم
گل حیف نفهمید که ننگی ست درین باغ
پرواز نسیم است پرافشان تسلسل
یاران همه نازان که درنگی ست درین باغ
بیدل می عشرت به کسی نیست مسلم
هر گل شکن اماده ُ رنگی ست درین باغ
عالم همه داغست و ندارد اثر داغ
در لاله ستان نیست کسی را خبر داغ
دل قابل گل کردن اسرار جنون نیست
در زبر سیاهی است هنوزم سحر داغ
نقش پی خورشید همان ظلمت شام است
از شعله سراغی ندهد جز اثر داغ
محوکف خاکستر خویشم که تب عشق
اخگر صفتم پنبه دماند از جگر داغ
عالم همه در دیده عشاق سیاه است
بر دود تنیده است هجوم نظر داغ
کس ساغرتحقیق زتقلید نگیرد
تا دل بود از لاله نپرسی خبر داغ
رنگی دگر از گلشن رازم نتوان چید
نخلی است جنون شعله بهار ثمر داغ
عمری ست به حیرتکده عجز مقیمم
در نقش قدم سوخت دماغ سفر داغ
فریادکه شد عمر ز نومیدی مطلب
خاکی نفشاندیم جز اتش به سر داغ
از هیچ گلی بوی وفایی نشنیدیم
دل داغ شد و حلقه زد اخر به در داغ
در زنگ خوش است اینه سوخته جانان
بیدل نکشی جامه ماتم ز بر داغ
کو شعله دردی که به ذوق اثر داغ
خاکستر من سرمه کشد در نظر داغ
افسردگی از طینت من رنگ نگیرد
چون کاغذ اتش زده ام بال و پر داغ
غمخواری ما سوخته جانان چه خیالست
جز شعله نسوزد جگر کس به سر داغ
هر چند ندارد ره ما منزل تحقیق
چون شمع روانیم همان بر اثر داغ
از اهل هوس جرأت عشاق محالست
زبن بی جگری چند نجویی جگر داغ
هر لخت دل ایینه برقی ست جهانسوز
خورشیدکشیده است جنونم به بر داغ
هر چند جهان خنده یک لاله ستانست
کو دل که برد رنگ قبول از نظر داغ
مهتاب شبستان خیالم بر رویی است
ان به که گل پنبه گذارم به سر داغ
با عجز بسازیدکه صد شعله درین دیر
شمشیر شکسته ست به زیر سپر داغ
ما را به بلای سیهی کرد مقابل
یارب که بسوزد کف ایینه گر داغ
بیدل ز دلم طاقت پرواز ندارد
هر چند به صد شعله برد بال و پر داغ
شمع من گرم حیا کرد مگر سوی چراغ
می توان کرد شنا در عرق روی چراغ
دل اگر جوش طراوت نزند، سوختنی
شعله کافی ست همان سرو لب جوی چراغ
سوختیم از هوس اما مژه واری نکشید
بال پروانه ما شانه به گیسوی چراغ
نتوان بود ز نیرنگ عتابش غافل
بزم گرم است به افروختن روی چراغ
بالش عافیتی نیست درین شعله بساط
نفس سوخته دارد سر زانوی چراغ
پیری و عشرت ایام جوانی غلط است
صبحدم رنگ نبنددگل شب بوی چراغ
قرب این شعله مزاجان به خود اتش زده است
نیست پروانه ما بیخبر از خوی چراغ
عجز ما رنگ اشارتکده ناز تو ریخت
بال پروانه شد اخر خم ابروی چراغ
اب گردید دل و ناله همان عجز تو است
رشته فربه نشد از خوردن پهلوی چراغ
هرکجاگردکند شمع خیالم بیدل
شعله از شرم نشیند پس زانوی چراغ
نیست پروانه من قابل پهلوی چراغ
حسرت سوختنی می کشدم سوی چراغ
سیر این انجمنم وقف گشاد مژه ایست
بر نگه ختم نمودند تک و پوی چراغ
یأس بر عافیت احرامی دل می خندد
من و خاصیت پروانه، تو و خوی چراغ
داغ انجام نفس سخت عقوبت دارد
ترسم اخر به دماغت نزند بوی چراغ
برق ان شعله که حرز دل بیتابم بود
مجلس ارا به غلط بست به بازوی چراغ
ابیار چمن عشق گداز است اینجا
کشت پروانه همان سبزکند خوی چراغ
عشق در خلوت حسن انجمن راز خود است
جیب دارد سر پروانه به زانوی چراغ
سیر هستی چقدر برق ندامت دارد
شعله دررنگ عرق می چکد ازروی چراغ
طبع روشن ز غبار دو جهان ازاد است
تیرگی رخت تکلف نبرد سوی چراغ
غافل از مرگ به افسوس امل نتوان زیست
شانه دارد نفس صبح به گیسوی چراغ
رنگ پروانه این بزم ندارد بیدل
تا به کی نکهت گل واکشی از بوی چراغ
ما شهیدان را وضویی داده اند از اب تیغ
سجده اموز سر ما نیست جز محراب تیغ
چهره با خورشیدگشتن طاقت خفاش نیست
خیره می گردد نگاه بی جگر از اب تیغ
هر سری کز فکر ابروی کجت گردید خم
از گریبان غوطه زد در حلقه گرداب تیغ
دل ز مژگانهای شوخت هم بساط نشتر است
چشم حیران در خیال ابرویت همخواب تیغ
نیست ممکن پیش ابروی تو سر برداشتن
بیخودیهای دگر دارد شراب ناب تیغ
از زدودن بی طراوت نیست زنگار خطت
شسته می بالد بهار سبزه ات از اب تیغ
خون ما در پرده بالی می زند اما چه سود؟
شوخی این نغمه موقوفست بر مضراب تیغ
انتظاری در مزاج هر مراقب طینتی است
گل کند شاید ز خونم مطلب نایاب تیغ
بی تکلف مگذر از فیض شهادتگاه عشق
صبح دیگر می زند جوش از دم سیراب تیغ
جوهر مردی نداری بحث با مردان خطاست
سینه داران سطر زخمی خوانده اند از باب تیغ
نیستم افسرده رنگ عرصه گاه امتحان
خون گرمم می فروزد شمع در محراب تیغ
بی هنر مشکل که باشد تازه روییهای مرد
کرده جوهر شبنمی با سبزه شاداب تیغ
مایه گردنکشی غارت کمین افت است
همچو شمع اینجا سر بی سجده باشد باب تیغ 
بی دم تسلیم مگذر پیش ابروی کجش
سر به گستاخی مکش گر دیده ای اداب تیغ
بیدل از مژگان خواب الود او ایمن مباش
می گشاید فتنه ها چشم ازکمین خواب تیغ
فقر ما را مشمارید کم از عالم تیغ
که برشهاست بقدر تنکی در دم تیغ
عجز مردان اثر غیرت دیگر دارد
پشت در سینه نهان می کند اینجا خم تیغ
تا قضا اینه مجمع امکان پرداخت
گردنی نیست که چون شمع نشد محرم تیغ
غافل از درد مباشیدکه در عرصه عشق
زخمها همچو نیامند همه توام تیغ
از قضا بیخبری، ورنه درین عرصه وهم
سر فرمانبر تسلیم ندارد غم تیغ
جز به تسلیم درین عرصه امان نتوان یافت
چو مه نو سپر ایجاد کند از خم تیغ
شرم دارد سر پیمانه ز سامان غرور
چون نیام تهی از خویش گرفتم کم تیغ
جبن بر جوهر غیرت نگماری یارب
زن حیز است اگر مرد شود ملزم تیغ
بیدل از اهل زمان چشم ترحم بردار
گریه خون ریختن است از مژه بی نم تیغ
ساز تبختر است اگر مایه شرف
این خواجه بوق می زند اقبال چنگ و دف
سیری کجاست تا نگری اقتدار خلق
بالیدگی مخواه ز گاوان کم علف
از رونق کمال تعین حذر کنید
دکان مه پُر است ز ارایش کلف
خلقی ز فکر هرزه بیان پیش می برد
نازد پدر به شهرت فرزند ناخلف
شد بی صفا دلی که به نقش و نگار ساخت
گم کردن گهر فکند رنگ بر صدف
عارف ز اعتبار تعین منزه است
دریا حباب نیست که بالد ز موج و کف
وهم فضول دشمن یکتایی است و بس
ایینه تا کجا نکند با خودت طرف
اسرار دل ز هرچه درد پرده مفت گیر
مشتاق یک صداست بهم خوردن دو کف
در دشت اتشی که شرر پر نمی زند
ما پنبه می بریم به امید لاتخف
تمثال نقش پا هم ازین دشت گل نکرد
از بس شکست و خاک شد ایینه سلف
نایاب گوهری به کف دل فتاده است
می لرزدم نفس که مبادا شود تلف
بیدل ز حکم غالب تقدیر چاره نیست
صف ها گشاده تیر و به یک نقطه دل هدف
تحقیق را به ما و من افتاده اختلاف
در هیچ حال با نفس ایینه نیست صاف
هم صحبتان به بازی شطرنج سرخوشند
تا نگذرد مزاج نفاق از سر مصاف
یاران اگر لبی به تامل رسانده اند
خمیازه خورده است گره درکمین لاف
لطف معانی از لب هذیان نوا مخواه
چون پاس ابرو ز دم تیغ بی غلاف
پیوندها به روی گسستن گشوده اند
گو وهم، تار و پود خیالات ننگ باف
چون مو سپید شد سر دعوا به خاک دزد
این برف پنبه ای ست اشارتگر لحاف
دیدی هزار رنگ و نشد رمزی اشکار
ای صاحب دماغ نه ای شخص موشکاف
اخر همه به نشئه تحقیق می رسیم
پیداست تا دماغ پس و پیش و دردو صاف
بی یار زیستن ز تو بیدل قیامت است
جرمی نکرده ای که توان کردنت معاف
رستن چه ممکنست ز قید جهان لاف
وامانده ایم همچو الف در میان لاف
از انفعال کوشش معذور ما مپرس
پر می زنیم چون مژه در اشیان لاف
گرد نفس چو صبح به گردون رسانده ایم
زه کرده است تیر هوایی کمان لاف
اخر ز خودفروشی اجناس ما و من
لب بستن است تخته نمودن دکان لاف
در عالمی که دعوی تحقیق باطل است
صدق مقال ماست همان ترجمان لاف
خجلت متاع ما و من از خویش می رویم
دارد همین صدای جرس کاروان لاف
زحمت مبر در ارزوی امتداد عمر
فرصت چه لازم است کفیل زمان لاف
این است اگر سواد و بیاض کتاب دهر
بی خاتم است تا به ابد داستان لاف
ما را تردد نفس از شرم اب کرد
تا کی شود کسی طرف امتحان لاف
از افت ایمن است سپردار خامشی
مفکن به لب محرف تیغ زبان لاف
شور غبار ما به فنا نیز کم نشد
دیگر کسی چه خاک کند در دهان لاف
بیدل به خوان دعوی هستی نشسته ایم
اینجا به جز قسم چه خورد میهمان لاف
جای ان است که بالد گهر شان صدف
بحر در قطرگی اینجا شده مهمان صدف
عزلت از حادثه دهر برون تاختن است
موج دریا نشود دست و گریبان صدف
نیست در عالم بی مطلبی اسباب دویی
دل صافیست همان دیده حیران صدف
ظرف بیتابی یک قطره ندارد این بحر
موج گوهر شو و میتاز به میدان صدف
جهد افسوس طلب ابله واری دارد
سودن دست گهر ریخت به دامان صدف
قسمتت گر دم ابی ست غنیمت می دان
بحر بیجا نشکسته ست لب نان صدف
بر یتیمان چقدر سایه فکن خواهد بود
به دو دیوار نگون خانه وبران صدف
صحبت مرده دلان سخت سرایت دارد
اب گوهر همه وقت است به زندان صدف
زله مائده حرص نیندوخته ایم
استخوان خشکی مغز است در انبان صدف
جوش یاسی ست بهار طرب ما بیدل
می دمد چشم پر اب از لب خندان صدف
نسبت لعل که داد این همه سامان صدف
شور در بحر فکنده است نمکدان صدف
عرق شرم همان مهر لب اظهار است
بخیه دارد ز گهر چاک گریبان صدف
ترک مطلب کن و از کلفت این بحر برا
نیست جز بستن لب، چیدن دامان صدف
به قناعتکده ام ره نبرد صحبت غیر
ضبط اغوش خود است الفت احسان صدف
نتوان مایه اسباب طرب فهمیدن
اشک چندی گره دیده حیران صدف
بگذر از حاصل این بحر که بی عبرت نیست
بعد تحصیل گهر وضع پشیمان صدف
در شکست جسد ارایش تعمیر دلست
نیست بی سود گهر تاجر نقصان صدف
اینقدر حاصل ارام درین بحر کراست
ای گهر اب شو از خجلت سامان صدف
کام تقلید ز نعمت نبرد بهره ذوق
غیر ریزش نبود درخور دندان صدف
اشک شوخ است به ضبط مژه گیرم بیدل
طفل چندی بنشانم به دبستان صدف
بحث و جدل به افت جان می کند طرف
سرها به تیغ فتنه زبان می کند طرف
طعن خسان مقابل صدق مقال توست
اظهار راستی به سنان می کند طرف
از گفت و گو به خاک مزن گوهر وقار
این موج بحر را به کران می کند طرف
تا کی ز چارسوی تعلق خرد کسی
جنسی که اتشش به دکان می کند طرف
تشویش خوب و زشت ز اثار اگهی ست
ایینه را صفا به جهان می کند طرف
بد نیست با معامله جاه ساختن
اما دماغ را به خران می کند طرف
پیدا اگر نباشی از افات رسته ای
با ناوک غرور نشان می کند طرف
تا اتشی به دل نزند عشق چون سپند
اداب را به ناله چسان می کند طرف
همدرس خلق باش، تغافل کمال نیست
ای بی خبر کری به فغان می کند طرف
اسان مدان تردد روزی که چون هلال
با نُه سپهر یک لب نان می کند طرف
بیدل غرور لاف دلیل سبکسری ست
خودسنجی ات به سنگ کران می کند طرف
تا نمی گردد تب و تاب نفس ها برطرف
می دود اجزای ما چون موج دریا هر طرف
بسته اند از شوخی اضداد نقش کاینات
کرده اند اجزای این پیکر به یکدیگر طرف
دل مصفا کرده ای باید به حیرت ساختن
بیشتر ایینه می گردد به روشنگر طرف
مشرب دیوانگان با می ندارد احتیاج
جام لبریز است بر جا سنگ باشد هر طرف
عالم تحقیق ما ایینه دار غیر نیست
چند باید بود با اعراض چون جوهر طرف
هرکجا شور تمنایت دلیل جستجوست
پای خواب الود می گردد به بال و پر طرف
ششجهت ایینه تمثال خوب و زشت ماست
کس نگردیده ست اینجا باکس دیگر طرف
تا نمیرد دل به حرف خلق نتوان گوش داشت
جز به خاموشی نگردد شمع با صرصر طرف
عافیتها در جهان بی تمیزی بود جمع
کرد ادم گشتنت اخر به گاو و خر طرف
گرزمین گراسمان حیران نیرنگ دلست
شوخی این نقطه افتاده ست با دفتر طرف
قطره کو، گوهرکدام، افسون خودبینی بلاست
جمله دریاییم اگر این عقده گردد بر طرف
بیدل از بس ششجهت جوش بهار غفلت است
سبزه خوابیده می بالد چو مژگان هر طرف
عقل را مپسند با عشق جنون پرور طرف
بیخبرتا چند سازی پنبه با اخگر طرف
کلفت جاوید پستی های فطرت توأم اند
از جبین سایه کم گردد سیاهی برطرف
از دل تنها توان بر قلب محشر تاختن
لیک نتوان گشت با یک دل ز صد لشکر طرف
هرزه گو را قابل صحبت نگیری زینهار
عاقبت خون گشت اگر گشتی به دردسر طرف
ناتوانان ایمنند از رنج افت های دهر
تیغ کمتر می شود با پیکر لاغر طرف
تا نفس باقیست ممکن نیست ایمن زیستن
چون گلوی شمع باید بود با خنجر طرف
ناله ما بر نیاید با تغافلهای ناز
سعی خاموشی مگر باشد به گوش کر طرف
جز تبسم با لب او هیچکس را تاب نیست
موج می باید که گردد با خط ساغر طرف
ای بهشت ارزو بر چشم گریان رحمتی
کرده اند این قطره خون را به صد گوهر طرف
سایه را از هیچکس اندیشه تعظیم نیست
ناتوانی عالمی دارد تکلف بر طرف
بوی گل با ناله بلبل وداع اماده است
خیر باد دوستانم داغ کرد از هر طرف
هیچکس سودی نبرد از انتظار مدعا
تا نشد چشم طمع با حلقه های در طرف
شور امکان بر نیاید با دل اسودگان
جوش دریا نیست با جمعیت گوهر طرف
تا توانی بیدل از وهم تعلق قطع کن
یک قلم نور است چون شد دود اتش بر طرف
چه دهد تردد هرزه ات ز حضور سیر و سفر به کف
که به راه ما نگذشته ای قدمی ز ابله سر به کف
دلت از هوس نزدوده ای، ره معنیی نگشوده ای
ز جنون سر به هوا مرو، چو سحاب دامن تر به کف
ستم است میل طبیعتت به غبار عالم بی بقا
ز محیط تا قدحت رسد مشکن خمار نظر به کف
ز غرور طاقت بی یقین مفروش ما و من انقدر
که رسی به عرصه امتحان زگداز زهره جگر به کف
کشد از مزاج تو تا به کی در فیض تهمت بستگی
زگشاد عقده دست و دل، به دراکلید سحر به کف
تو بهشت نقد حقیقتی به امید نسیه الم مکش
بگذر ز عشرت مبهمی که رسد زمان دگر به کف
نه مرا بضاعت و طاقتی نه تو را دماغ مروتی
ز نیاز پنبه در استین چه برم به سنگ شرر به کف
به غبار نم زده داشتم دو جهان ذخیره عافیت
چو سحر زدم به فضولیی که نه بال ماند و نه پر به کف
به هزار گنج گهر کسی نخرد برات مسلمی
به حقیقت گل این چمن نرسیده خواجه زر به کف
نه به عزت انهمه مایلم نه به جاه و رتبه مقابلم
صدف قناعت بیدلم ز دل شکسته گهر به کف
ای ز عکس نرگست ایینه جام مل به کف
شانه از زلف تو نبض یک چمن سنبل به کف
تا دم تیغت کند گلچینی باغ هوس
گردن خلقی ست چون شمع از سر خود گل به کف
چون هوا سودایی فکر پریشان می شود
هرکه دارد بوی مضمونی از ان کاکل به کف
بزم امکان را که و مه گفتگو سرمایه اند
جامها در سر ترنگ و شیشه ها قلقل به کف
غنچه واری رنگ جمعیت درین گلزار نیست
از پریشانی گل اینجا می دمد سنبل به کف
قامت پیری نشاط رفته را خمیازه ایست
چشم حیرانیست گر سیلاب دارد پل به کف
گرم دارد اطلس و دیبا دماغ خواجه را
از خری این پشت خر تا کی براید جل به کف
ریشه ازادگی در خاک این گلشن کجاست
سرو هم چون گردن قمری است اینجا غل به کف
حسن چون شد بی نقاب از فکر عاشق فارغ است
گل همان در غنچگی دارد دل بلبل به کف
محو گشتن می کند دریا حباب و موج را
جزو از خود رفته دارد دستگاه کل به کف
فیض هستی عام شد چندانکه چون ابروی ناز
در نظر می ایدم محراب جام مل به کف
از چمن تا انجمن بی تاب تسخیر دل است
بوی گل تا دود مجمر می دود کاکل به کف
یاد رخسار تو سامان چراغان می کند
هر سر مویم کنون خواهد دمیدن گل به کف
نیست بیدل در ادبگاه خموشی مشربان
شیشه را جز سرنگون گردیدن از قلقل به کف
گاه به رنگ مایلی گاه به بوی بی نسق
دسته باطلت که بست ای چمن حضور حق
تا تو ز حرص بگذری و ز غم جوع وارهی
چیده زمین و اسمان عالم کاسه و طبق
عمر شد و همان بجاست غفلت خودنمایی ات
از نظر تو دور رفت اینه های ماسبق
پوست به تن شکنجه چید هر سر مو به خم رسید
منتخب چه نسخه است اینکه شکسته ای ورق
در عمل محال هم همت مرد سرخ روست
برد علم بر اسمان پای حنایی شفق
تحفه محفل حضور درکف عرض هیچ نیست
کاش شفیع ما شود اینه سازی عرق
قانع قسمت ازل وضع فضولش افت است
مغز به امتلا سپرد پسته دمی که گشت شق
خواه دو روزه عمر گیر خواه هزار سال زی
یک نفس است صد جنون، یک رمق است صد قلق
هرکس ازین ستمکشان قابل التفات نیست
چشم به هر چه وا کند بیدل ماست مستحق
رخ شرمگین توهیچگه به خیال ما نکند عرق
که دل از تپش نگدازد و نگه از حیا نکند عرق
به نیاز تحفه یکدلی سبقی نبرده ام از وفا
که ز گرمجوشی خون من به کف حیا نکند عرق
به لبم ز حاجت ناروا گرهی ست نم زده حیا
سررشته گله واکنم اگر اشنا نکند عرق
به غبار رنگ و هوای گل نگه ستمزده اشک شد
کسی اینقدرکه پس هوس بدود چرا نکند عرق
تب و تاب هستی منفعل سرشمع بسته به دوش من
نگشاید از دم تیغ هم گرهی که وا نکند عرق
الم تردد سرنگون ز تری چسان بردم برون
چو قدم نمی سپرم رهی که نشان پا نکند عرق
چو سحاب معبد ارزو دهدم نوید چه ابرو
اگر از بلندی دست من اثر دعا نکند عرق
چقدر زکوشش ناتوان دهد انتظار خجالتم
که به خاک هم نرسم چو اشک اگرم وفا نکند عرق
به نفس رسیده ای از عدم چو سحر به جبهه شبنمی
خجلست زندگی از کسی که درین هوا نکند عرق
ز نیاز بیدل و ناز او ندمد تفاوت ما و تو
اگر از طبیعت منفعل ز خودم جدا نکند عرق
غیر از حیا چه پیش توان برد در عرق
چون اشک سعی تا قدم افشرد در عرق
با این هجوم عجز به هرجا قدم زدیم
خجلت بساط ابله گسترد در عرق
بر روی ما ز شرم نموهای اعتبار
رنگی نکرد گل که نیفشرد در عرق
شور شکست شیشه ز توفان گذشته است
ان سنگدل مگر دلی ازرد در عرق
شبنم چه واکشد ز تماشای این چمن
ما راگشاد چشم فرو برد در عرق
گرد هوس به سعی خجالت نشانده ایم
کم نیست ته نشینی این درد در عرق
نومید وصل بود دل از ساز انفعال
ایینه ات ز ما غلطی خورد در عرق
بیدل تلاش عجز به جایی نمی رسد
خلقی چو شمع داغ شد و مرد در عرق
ما سجده حضوریم محو جناب مطلق
گمگشته همچو نوریم در افتاب مطلق
در عالم تجرد یارب چه وانماییم
او صد جمال جاوید ما یک نقاب مطلق
ای خلق پوچ هیچید بر وهم و ظن مپیچید
کافیست بر دو عالم این یک جواب مطلق
کم نیست گر به نامی از ما رسد پیامی
شخص عدم چه دارد بیش ار خطاب مطلق
اوراق اعتبارات چندان که سیر کردیم
در نسخه مقٌید بود انتخاب مطلق
خواهی براسمان بین خواهی به خاک بنشین
زیر و زبر جز این نیست وقف کتاب مطلق
افسانه های هستی در خلوت عدم ماند
کس وا نکرد مژگان از بند خواب مطلق
شاید به برق عشقی از وهم پاک گردیم
این نقش سنگ نتوان شستن به اب مطلق
تقریربیش و کم چند چشمی گشا وبنگر
جز صفر بر نیاید هیچ از حساب مطلق
هر چند وارسیدیم زین انجمن ندیدیم
با یک جهان عمارت غیر از خراب مطلق
بیدل به رنگ گوهر زین بحر بر نیاید
اب مقید ما غیر از شراب مطلق
بر خود از ساز شکفتن کی گمان دارد عقیق
درخور نامت تبسم در دهان دارد عقیق
جای ان داردکه باشد باب دندان طمع
نسبت دوری به لعل دلبران دارد عقیق
بسکه بی اب است این صحرای شهرت اعتبار
روز و شب نقش نگین زیر زبان دارد عقیق
سادگی دارالامان بی تمیزان بوده است
حلقه های دام را خاتم گمان دارد عقیق
عیب ما رنگین خیالان معنی باریک ماست
عرض نقصان تا دهد از رگ زبان دارد عقیق
هر کسی تا خاک گردیدن به رنگی بسمل است
خون رنگی در فسردنها روان دارد عقیق
حرص هر جا غالب افتد بر جگر دندان فشار
در هجوم تشنگی ها امتحان دارد عقیق
هرکه می بینی به قدر شهرت از خود رفته است
سودنامی هم به تحصیل زیان دارد عقیق
بی جگر خوردن میسر نیست پاس اعتبار
ابرو در موج خون دل نهان دارد عقیق
اعتبارات جهان پر بی نسق افتاده است
جانکنیها بهر نام دیگران دارد عقیق
خون دل را در بساط دیده رنگی دیگر است
ابرو در خاتم افزونتر ز کان دارد عقیق
لعل ها از بهر مشتاقان تبسم پرور است
اب باربکی به ذوق تشنگان دارد عقیق
محو لعلت را فسردن نیز اب زندگی ست
همچو دل تا رنگ خونی هست جان دارد عقیق
نیست بیدل کاهش ایام بر دلخستگان
در شکست خود همان خط امان دارد عقیق
گهر محیط تقدسی مکن ابروی حیا سبک
چوحباب حیفت اگرشوی زغرور سربه هوا سبک
نسزد ز مسند سیم و زر به وقار غره نشستنت
که زمانه می کشد اخرش چو گلیمت از ته پا سبک
ز ترنم نی و ارغنون به دل گرفته مخوان فسون
که ز سنگ دامن بیستون نکندکسی به صدا سبک
همه گر به ناله علم کشی وگر اشک گردی و نم کشی
به ترازویی که ستم کشی نشود به غیر جزا سبک
به علاج ننگ فسردگی نفسی زتنگی دل برا
که چوسنگ رنج گرانی ات نشود مگر به جلا سبک
کند احتیاجت اگر هدف مگشای لب، مفرازکف
که وقارگوهر این صدف نکنی به دست دعا سبک
غم بی ثباتی کاروان همه کرد بر دل ما گران
به کجاست جنسی ازین دکان که شود به بانگ درا سبک
مخروش خواجه به کروفرکه ندارد اینهمه انقدر
دوسه گام اخر ازین گذر توگران قدم زن و پا سبک
اگرت به منظر بی نشان دم همتی بکشد عنان
چوسحربه جنبش یک نفس زهزار سینه برا سبک
زگرانی سر ارزو شده خلق غرقه های و هو
تو اگر تهی کنی این کدو شود اتفاق شنا سبک
نکشید بیدل از این چمن عرق خجالت پرزدن
چوغباربی نم هرزه فن نشود چرا همه جا سبک
ای مژده دیدار تو چون عید مبارک
فردوس به چشمی که ترا دید مبارک
جان دادم و خاک سرکوی تو نگشتم
بخت اینقدر از من نپسندید مبارک
در نرد وفا برد همین باختنی بود
منحوس حریفی که نفهمید مبارک
هر سایه که گم گشت رساندند به نورش
گردیدن رنگی که نگردید مبارک
ای بیخردان غره اقبال مباشید
دولت نبود بر همه جاوید مبارک
صبح طرب باغ محبت دم تیغ است
بسم الله اگر زخم توان چید مبارک
ژولیدگی موی سرم چتر فراغیست
مجنون مرا سایه این بید مبارک
بربام هلال ابروی من قبله نما شد
کز هر طرف امد خبر عید مبارک
دل قانع شوقیست به هر رنگ که باشد
داغ تو به ما، جام به جمشید مبارک
در عشق یکی بود غم و شادی بیدل
بگریست سعادت شد و خندید مبارک
این دم از شرم طلب نیست زبان ما خشک
با صدف بود لبی در جگر دریا خشک
اشک گو دردسر تربیت ما نکشد
از ازل چون مژه کردند بهار ما خشک
کار مقصدطلبی سخت کشاکش دارد
ارزو تشنه لب و وادی استغناخشک
واصل منزل مقصود شدن اسان نیست
تا به دریا برسد سیل شود صدجا خشک
پی رشح کرم اب رخ امید مریز
ابر چون جوش غبار است درین صحرا خشک
سعی مژگان چقدر نمی شد از دیده ما
کوشش ابر محالست کند دربا خشک
ای خوش ان بحر سرشتی که بود در طلبش
سینه لبریزگداز جگر و لبها خشک
لال مانده است زبانم به جواب ناصح
همچو برگی که شود از اثر سرما خشک
زاهدا ساغر می کوثر شادابیهاست
چون عصا چند توان بود ز سر تا پا خشک
عشق بی رنگ از این وسوسه ها مستغنی است
دامن ما و تو الوده بر اید یا خشک
بگذر از حاصل امکان که درین مزرع وهم
سبزه ها ریخته تا بال و پر عنقا خشک
هم چو نظاره که از دیده تر می گذرد
درگذشتیم ز الودگی دنیا خشک
حق شمشیر تو ساقط نشود از سرما
پیش خورشید نگردد عرق سیما خشک
بیدل از دیده حیران غم اشکی خون کرد
خشکی شیشه مبادا کندم صهبا خشک
مغز شد در سر پر شور من از سودا خشک
باده چون اب گهرگشت درین مینا خشک
تشنه لب بس که دویدم به بیابان جنون
گشت چون ریگ روان ابله ام در پا خشک
کام امید چسان جام تسلی گیرد
که کرم تشنه سوال است و زبان ما خشک
به تغافل ز هوس یک مژه دامن چیدن
برد چون پرتو خورشیدم ازین دریا خشک
اشک شمعیم که از خجلت بی تاثیری
می شود قطره ما تا به چکیدنها خشک
گرم جوشست نفس ساغر شوقی دریاب
نشئه مفتست مبادا شود این صهبا خشک
منع اشوب هوسها نشود عزلت ما
سعی افسردن گوهر نکند دریا خشک
تشنه کامی گل بی صرفگیی اسرار است
تا خموش است نگردد جگر مینا خشک
نم اشکی نچکید ازمژه ی غفلت ما
خون یاقوت شد اخر به رگ خارا خشک
اشک مجنون چقدر خوش قلم تردستی ست
سطری از جاده ندیدیم درین صحرا خشک
نیست غیر از عرق شرم شفاعتگر ما
یارب این چشمه رحمت نکنی فردا خشک
حیرت از ما نبرد هول قیامت بیدل
اب ایینه نسازد اثر گرما خشک
نشد از حسرت داغت جگرم تنها خشک
لاله را نیز دماغیست درین سودا خشک
منت چشمه خضر اینه پردازی تریست
دم شمشیرتو یارب نشود با ما خشک
برق حسن تو در ابروی اشارت دارد
خم موجی که کند خون دل دریا خشک
در تماشاکده جلوه که چشمش مرساد
موج ایینه زند هرکه شود برجا خشک
چون حیا اب رخ گوهر ما وقف تریست
عرقی چند مبادا شود از سیما خشک
زین بضاعت نتوان دیگ فضولی پختن
تا رسد نان به تری می شود اب ما خشک
وقت ان شدکه ز بی ابی ابر احسان
برگ گل روید ازین باغ چو نقش پا خشک
بسکه افسردگی افسون تحیر دارد
سیل چون جاده فتاده است درین صحرا خشک
ترک اسباب لب شکوه نایابی دوخت
کرد افشاندن این گرد جراحتها خشک
ماند از حیرت رفتار بلاانگیزت
ناله در سینه بیدل چو رگ خارا خشک
بسکه بی لعل تو رفت از بزم عیش ما نمک
می زند بر ساغر می خنده مینا نمک
داغ شوقت زِیرمشق منت هرپنبه نیست
اشک خودکافیست گر خواهدکباب ما نمک
جسم راحت خواه و دل جمعیت و عمر امتداد
با چنین توفان حاجت دارد استغنا نمک
ای خرد خمخانه نازی بجوش اورده ای
باش تا شور جنون ما کند پیدا نمک
پشت برگل دادن از اثارکافر نعمتی است
جای ان دارد که گیرد چشم شبنم را نمک
اضطراب شعله تسکینش همان خاکستر است
کوشش ما می برد داغی که دارد با نمک
بی تبسم نیست با ان جوش شیرینی لبش
تا تو دریابی که درکار است در هر جا نمک
افت هستی به اسبابی دگرموقوف نیست
زخم صبح از خنده خود می کند انشا نمک
با همه ابرام باید تشنه کام یاس مرد
حرص مستسقی و دارد ابروی ما نمک
بیدل از حسن ملیحش چند غافل زیستن
دیده های زخم را هم می کند بینا نمک
غیر خاموشی نداردگفتگوی ما نمک
تا به کی بر زخم خود پاشد لب گویا نمک
سیر باغ حسن خواهی از حیا غافل مباش
در دل اب است انجا سخت ناپیدا نمک
جاده ها چون زخم بی چاک گریبان نیستند
گرد مجنون تاکجاها ریخت در صحرا نمک
زین گلستان هرچه می بینی به رنگی می تپد
شبنم گل نیست الا بر جراحتها نمک
گرد موهومی به خاک نیستی اسوده بود
باد دامان که شد یارب به زخم ما نمک
محو تسلیم وفایم از فضولیها مپرس
داغ ما را نیست فرق از پنبه کردن با نمک
درطلوع مهر بی عرض تبسم نیست صبح
هر که گردد خاک راهت می کند پیدا نمک
چاره خون عافیتها می خورد هشیار باش
نسبت مرهم قوی افتاده اینجا با نمک
بی تغافل ایمن از افات نتوان زبستن
دیده باز است زخم و صورت دنیا نمک
طبع دانا می خورد خون از نشاط غافلان
خنده موج است بیدل بر دل دریا نمک
شرع هر دین بهره او نیست جز رفع شکوک
قبضه تیغی فرنگی ساخت با دندان خوک
گرچه حکم یک نفس سازست در دیر و حرم
ناله ناقوس با لبیک نتوان یافت کوک
از تکلف چون گذشتی رسم و ایین باطلست
مشرب عریانی از مجنون نمی خواهد سلوک
غیر خوبان قدردان دل نمی باشد کسی
عزت ایینه باید دید در بزم ملوک
دورگردون با مزاج کاملان ناراست است
رشته سست افتد اگر باشدکجی در ساز دوک
کی رسد یارب به داد ما یقین نیستی
صرف شد عمر طلب در انتظارکاش و بوک
جبریان محفل تقدیر پر بیچاره اند
با قضا بیدل چه سازد دست و پای لنگ و لوک
چو غنچه بسکه تپیدم ز وحشت دل تنگ
شکست بر رخ من اشیان طایر رنگ
صفای طبع به بخت سیاه باخته ایم
ز سایه اینه ماهتاب ماست به زنگ
صدای پا نفروشد ز خویشتن رفتن
شکست رنگ نمی خواهد اعتبار ترنگ
ز یاس قامت پیری به اه ساخته ایم
کشیده ایم دلی درکمند گیسوی چنگ
کدام سنگ درین وادی از شرر خالیست
شتابهاست به خون خفته فریب درنگ
به قدر شوخی تدبیر خجلتست اینجا
عصا مباد شود دستگاه کوشش لنگ
بهار حیرتم از عالم تقدس اوست
به گلشنی که منم رنگ هم ندارد رنگ
به قدر همت خود کسوتی نمی بینم
مباد جامه عریانی ام بر ارد ننگ
گذشت عمر چو طاووس در پر افشانی
دلی نجستم از ایینه خانه نیرنگ
به عبرتی نگشودم نظر درین کهسار
که سرمه میل نهان کرده است در رگ سنگ
به مکتبی که نوشتند حرف ما بیدل
به تار ناله صریر قلم شکست اهنگ
در نظرها معنی ام گل می کند غیرت به چنگ
خامه ام دارد مداد از محضر داغ پلنگ
ساز افاق از نواهای شکست دل پر است
در صدای کوه یک میناست لبریز ترنگ
بی نقابی اینقدرها برنمی دارد جمال
هر صفایی را که دیدم می کند ایجاد رنگ
هر قدر مینا به سنگ اید درین ناموسگاه
خجلت از روی پری شسته ست رنگ
دل فضایی داشت پیش از دستگاه ما و من
خانه ایینه تمثال نفسها کرده تنگ
از حدیث کینه جو ایمن نباید زیستن
هرکجا دم می زند دود دگر دارد تفنگ
از مدارای فلک ممکن مدان ارام خلق
خواب کو کز بهر اهو پوست اندازد پلنگ
محرم درد دل ما کس درین کهسار نیست
بر صدای ناتوانان سینه مالیده ست سنگ
رنگها دارد سواد سرمه چشم بتان
کلک نقاشان صدف گل کرده در خاک فرنگ
فهم حکم اندازی شست قضا اسان مگیر
در ته بال پری این جا پری دارد خدنگ
با تامل مشورت درکار حق جستن خطاست
دامن فرصت کم افتاده ست در دست درنگ
بیدل اینجا افت امداد است سعی عافیت
فکر ساحل می تراشدکشتی ازکام نهنگ
رسانده ایم درین عرصه خیال اهنگ
چو شمع ناوک اهی به شوخی پر رنگ
ز ناامیدی دلها دلت چه غم دارد
شکست ساغر و میناست طبل عشرت سنگ
شرابخانه هستی که عشق ساقی اوست
بجز خیال حدوث و قدم ندارد بنگ
درین چمن همه با جیب خویش ساخته ایم
کسی ندید که گل دامن که داشت به چنگ
سواد الفت این دشت عبرت اندوز است
نگاهی اب ده از سرمه دان داغ پلنگ
در ارزوی شکستی که چشم بد مرساد
درین ستمکده ما هم رسیده ایم به رنگ
خیال اینهمه داغ غرور غفلت ماست
صفا ودیعت نازبست در طبیعت رنگ
به قلزمی که فتد سایه بناگوشت
گهر به رشته کشد خارهای پشت نهنگ
چه افتی تو که نقاش فتنه نگهت
به رنگ رفته کشد مخمل غبار فرنگ
چو گل جز این که گریبان درم علاجی نیست
فشرده است به صد رنگ کلفتم دل تنگ
هنوز شیشه نه ای، نشئه عالم دگر است
تفاوت عدم و کم، مدان پری تا سنگ
به دوش برق کشیدیم بار خود بیدل
ز خویش رفتن ما اینقدر نداشت درنگ
رفت مرات دل از کلفت افاق به زنگ
مرکز افتاد برون بس که شد این دایره تنگ
ساغر قسمت هر کس ازلی می باشد
شیشه می می کشد اول زگداز دل تنگ
اگهی گر نبود وحشت ازین دشت کراست
اهو از چشم خود است اینه داغ پلنگ
غره عیش مباشید که در محفل دهر
شیشه ای نیست که قلقل نرساند به ترنگ
عشق اگر رنگ شکست دل ما پردازد
موی چینی شکند خامه تصویر فرنگ
فکر تنهایی ام از بس به تأمل پیچید
زانو از موی سرم اینه گم کرد به زنگ
بی تو از هستی من گر همه تمثال دمد
اب ایینه ز جوهر کند ایجاد نهنگ
بیخود جام نگاه تو چو بال طاووس
یک خرابات قدح می کشد ازگردش رنگ
هرکجا حسرت دیدار تو شد ساز بیان
نفس از دل چو سحر می دمد ایینه به چنگ
از ادبگاه دلم نیست گذشتن بیدل
پای تمثال من از اینه خورده ست به سنگ
ز خودفروشی پرواز بسکه دارم ننگ
چو اشک شمع چکیده ست خونم انسوی رنگ
به قدراگهی اسباب وحشت است اینجا
سواد دیده اهو بس است داغ پلنگ
نمی شود طرف نرمخو درشتی دهر
به روی اب محالست ایستادن سنگ
تو ناخدای محیط غرور باش که من
ز جیب خوبش فرورفته ام به کام نهنگ
به نیم چشم زدن وصل مقصد است اینجا
شرارما نکشد زحمت ره و فرسنگ
به اعتبار اگر وارسی نمی ارزد
گشاده رویی گوهر به خجلت دل تنگ
به ذوق کینه ستم پیشه زندگی دارد
کمان همین نفسی می کشد به زورخدنگ
به قدر عجز ازین دامگاهت ازادیست
که دل شکاف قفس دارد از شکستن رنگ
جز این که کلفت بیجا کشد چه سازد کس
جهان المکده و ارزو نشاط اهنگ
ز صورت ارهمه معنی شوی رهایی نیست
فتاده است جهانی به قیدگاه فرنگ
به کسب نی نفسی زن صفای دل درباب
گشودن مژه ایینه راست رفتن رنگ
وبال دوش کسان بودن از حیا دور است
نبسته است کسی پا به گردنت چو تفنگ
درین محیط ز مضمون اعتبار مپرس
حباب بست نفس بسکه دید قافیه تنگ
چو نام تکیه به نقش نگین مکن بیدل
که جز شکست چه دارد سر رسیده به سنگ
نام شاهان کز نگین گل کرده کر و فر به چنگ
عبرتی بیرون چکیده ست از فشار چشم تنگ
صدر استغنای یار اماده تعظیم ماست
یک قدم گر بگذرپم از چوب دربانان ننگ
دهر بی باک ست اما قابل بیداد کیست
همت از مینا طلب درکوه بسیار است سنگ
فضل اگر رهبر بود اوهام انوار هداست
ابر رحمت خضر می رویاند از صحرای بنگ
تا اثر چون ناله از صید اجابت نگذرد
پر برون می ارد اینجا سعی منقار خدنگ
از هوس عمریست چون ایینه مژگان بسته ایم
کم نگردد از سر ما سایه دیوار زنگ
خاک می لیسد دم بیدستگاهی لاف مرد
سرمه اهنگ است در اب تنک هوی نهنگ
گرمی اغوش بیرنگی برودت مایه نیست
همچو بوی گل چه شد زیر پرم نگرفت رنگ
چشم بدمست که زد بر سنگ مینای مرا
کز غبارم تا قیامت صوت خیزاند ترنگ
امتحان هستی از دل رونق تحقیق برد
از نفس کردیم اخر خانه ایینه تنگ
اسمان بیدل ندانم تا کجا می راندم
این فلاخن می زند عمریست از دورم به سنگ
تاکجا با طبع سرکش سرکند تدبیر جنگ
شیوه کم نامرادی ساز این بی پیر جنگ
با جنون کن صلح و از تشویش پیراهن برا
ورنه در پیش است با هر خار دامنگیر جنگ
خیر و شر در وضع همواری ز هم ممتاز نیست
صلح تقدیمی ندارد گر کند تأخیر جنگ
انفعالی کاش برچیند بساط اختیار
اه ازین تدبیر پوچ انگاه با تقدیر جنگ
هر بن مویم به صد زخم ندامت کوچه داد
بسکه کردم چون سحر با اه بی تأثیر جنگ
از شکست ساغر مینا صدا ازاده است
در لباست نیست رنگی تا دهد تغییر جنگ
مفلسی ما را به وضع هر دو عالم صلح داد
ساخت ناکام از سواد فقر با شبگیر جنگ
مدعی هم گر به فکر ما طرف باشد خوش است
در چراگاهی که بسیار است گاو شیر جنگ
به که تیغی برکشیم و گردن ملا زنیم
شرم حیرانست با این مردک تقریر جنگ
چشم بر تحقیق مگشا تا نشورد اگهی
خواب ما صلحست کانرا نیست جز تعبیر جنگ
گر نمی خوردیم بر هم وقر ما خفّت نداشت
کرد بیرون ناله را از خانه زنجیر جنگ
تنگی این کوچه ها پهلو خراش اماده کرد
دل اگر می داشت وسعت بود بی تقصیر جنگ
تشنه کام یاس مردیم از تک و تاز نفاق
اخر از خون مروت کرد ما را سیر جنگ
خنده دارد بر بساط زود رنجیهای ما
عرصه شطرنج با ان مهره های دیر جنگ
در مزاج خلق پیچش صلح راهی وانکرد
رنگ تا باقیست دارد لشکر تصویر جنگ
حرف صوت پوچ با مردان نخواهی پیش برد
سر به جای خشت نه گر می کنی تعمیر جنگ
بر نیاید هیچکس بیدل ز وهم احتیاج
عالمی را کشت این تشویش بی شمشیر جنگ
گرم نوید کیست سروش شکست رنگ
کز خویش می روم به خروش شکست رنگ
جام سلامت از می اسودگی تهی است
غافل مشو ز باده فروش شکست رنگ
مانند نور شمع درین عبرت انجمن
بالیده ایم لیک ز جوش شکست رنگ
ای صبح گر ز محمل عجزیم چاره نیست
باید نفس کشید به دوش شکست رنگ
غیر از خزان چه گرد کند رفتن بهار
خجلت نیاز بیهده کوش شکست رنگ
چون موج برصحیفه نیرنگ این محیط
نتوان نمود غیر نقوش شکست رنگ
انجا که عجز قافله سالار وحشتست
صدکاروان دراست خروش شکست رنگ
اخر برای دیده بیخواب ما چو شمع
افسانه شد صدای خموش شکست رنگ
پرواز محو و منزل مقصود ناپدید
ما و دلیم باخته هوش شکست رنگ
شاید پیام بیخودی ما به او رسد
حرفی کشیده ایم به گوش شکست رنگ
بیدل کجاست فرصت گامی در این چمن
چون رنگ رفته ایم به دوش شکست رنگ
مگو پیام وفا جسته جسته دارد رنگ
هزار نامه به خط شکسته دارد رنگ
به عالمی که خیال تو می کند جولان
غبار هم چو شفق دسته دسته دارد رنگ
هوای وادی شوق تو بسکه گلخیز است
چو شمع خار به پاگر شکسته دارد رنگ
نه گل شناسم و نی غنچه این قدر دانم
که جلوه تو به دلهای خسته دارد رنگ
هوس هزارگل و لاله گو بهم ساید
کفت همان ز حنای نبسته دارد رنگ
برون نرفته زخود سیر خود چه امکانست
شرار در گره رنگ جسته دارد رنگ
طرب پرستی از افسردگی برا بیدل
که شعله نیز ز پا تا نشسته دارد رنگ
در یاد جلوه توکه دارد هزار رنگ
چون گل گرفته است مرا در کنار رنگ
عصمت صفای اینه جلوه ات بس است
تا غنچه است گل نفروشد غبار رنگ
عریان تنی ز چاک گریبان منزه است
ای بوی عافیت نکنی اختیار رنگ
در راه جلوه ات که بهشت امیدهاست
گل کرده اشک همچو نگه انتظار رنگ
ای بیخبر درین چمن اسباب عیش کو
اینجاست بی بقا گل و بی اعتبار رنگ
هر برگ گل ز صبح دگر می دهد نشان
از بس شکسته است به طبع بهار رنگ
بی برگ از این چمن چو سحر بایدت گذشت
گو خاک جوش گل زن وگردون ببار رنگ
سیر بهار ما به تأمل چه ممکن است
بال فشانده ایست به روی شرار رنگ
از خود چو اشک جرأت پرواز شسته ایم
یارب مکن به خون نیازم دچار رنگ
افراط در طبیعت عشرت کدورت است
بی داغ گل نمی کند از لاله زار رنگ
خونم همان به دشت عدم بال می زند
گر بسملم کنی چو نفس صدهزار رنگ
بیدل کجاست ساغر دیگر درین بساط
گردانده ام چو رنگ به رفع خمار رنگ
یک برک گل نکرده ز روبت بهار رنگ
می غلتدم نگاه به صد لاله زار رنگ
تا چشم ارزو به رهت کرده ام سفید
چندین سحر شکسته ام از انتظار رنگ
موج طراوت چمن نا امیدی ام
دارم شکستنی که ندارد هزار رنگ
بیر نگیی به هیچ تعلق گرفته ام
یعنی به رنگ بوی گلم درکنار رنگ
کومایه ای که قابل غارت شود کسی
ای صورت شکست غنیمت شمار رنگ
بر هر نفس ز خجلت هستی قیامتی است
صد رنگ می تپد به رخ شرمسار رنگ
قسمت درین چمن ز بهاران قویتر است
افاق غرق خون شد و نگرفت خار رنگ
ما را چوگل به عرض دو عالم غرور ناز
کافیست زان بهار یک ایینه وار رنگ
سیر بهار ناز تو موقوف خلوتی است
ای بوی گل به حلقه در واگذار رنگ
عمریست رنگ باخته وحشت دلم
چون کرده هوشم این گل بی اختیار رنگ
جوش خیال انجمن بی نشانی ام
بیدل بهار من نکند اشکار رنگ
گر جنون جوشد به این تأثیر احسانش ز سنگ
شیشه نشکسته باید خواست تاوانش ز سنگ
بر سر مجنون کلاهی گر نباشد گو مباش
عزتی دیگر بود همچون نگیندانش ز سنگ
ناز پرورد خیال جور طفلانیم ما
سایه دارد بر سر خود خانه وبرانش ز سنگ
با نگاهش بر نیاید شوخی خواب گران
چون شرر بگذشت اخر تیر مژگانش ز سنگ
گر شرار ما به کنج نیستی قانع شود
تا قیامت می کشد روغن چراغانش ز سنگ
مدّ احسانی که گردون بر سر ما می کشد
هست طوماری که دارد مُهر عنوانش ز سنگ
همچوگندم می کشد هرکس درین هفت اسیا
انقدر رنجی که بر می اورد نانش ز سنگ
سخت جانی چنگ اقبالیست با شاهین حرص
تا کشد گوهر ندارد چاره میزانش ز سنگ
پای خواب الود تمکین کسب مجنون مرا
همچو کوه افتاد اخر گل به دامانش ز سنگ
حیف دل کز غفلتت باشد غبار اندود جسم
می توان کردن به رنگ شیشه عریانش ز سنگ
شوق من بیدل درین کهسار پرافسرده کیست
ناله ای دارم که می بالد نیستانش ز سنگ
کعبه دل گر چه دارد تنگ ارکانش ز سنگ
می دهد تمکین نشانی در بیابانش ز سنگ
محو دیدار ترا از افت دوران چه باک
کم نمی باشد حصار چشم حیرانش ز سنگ
عشرت مجنون چه موقوفست بر اطفال شهر
دشت هم از کوه پر کرده ست دامانش ز سنگ
حسن محجوبی که هست از کعبه و دیرش نقاب
عاشقان چون شعله می بینند عریانش ز سنگ
اسمان مشکل گره از دانه ما واکند
گرهمه چون اسیا ریزند دندانش ز سنگ
اعتباراست اینکه ما را دشمن ما می کند.
سنگ اگر مینا نگردد نیست نقصانش ز سنگ
سختی ایام در خورد قبول طبع کیست
چون فلاخن رد کند هر کس برد نانش ز سنگ
حسن کز جوش نزاکت یک قلم رنگست و بس
بوالفضولی چند می خواهند پیمانش ز سنگ
سر به رسوایی کشد ناچار چون نقش نگین
گر همه مجنون ما باشدگریبانش ز سنگ
یک شرر بیطاقتی هر جا پر افشاند ز دل
نیست ممکن گر ببندی راه جولانش ز سنگ
مزرع دیوانه ما بسکه افت پرور است
ابیارش موج زنجیر است و بارانش ز سنگ
نیست اسان ره به کهسار ملامت بردنت
دانه می چینند همچون کبک، مرغانش ز سنگ
تا ز غفلت نشکنی دل گوشه گیر جیب توست
شیشه را در سنگ می دارند پنهانش ز سنگ
اتشی بسیار دارد بیدل این کهسار وهم
بر دل افسرده ریزد کاش توفانش ز سنگ
ای خانه ایینه ز دیدار تو پرگل
خون در دل ما چند کند رنگ تغافل
امروز سواد خط ان لعل که دارد
عینک ز حبابست به چشم قدح مل
بر دامن پاکت اثری نیست ز خونم
شبنم ته دندان نگرفته ست لب گل
عمریست که گم گشت در این قلزم نیرنگ
از موج و حباب انجمن دور و تسلسل
در عشق جنون خیز پرافشانی کاهی ست
گر کوه شود پای به دامان تغافل
هرحلقه ازین سلسله صد فتنه جنون است
غافل نروی در خم ان طره و کاکل
از طینت امواج تردد نتوان برد
تا هست نفس فکر محالیست توکل
هم نسبتی عجز تظلمکده ماست
مشکل که خم شیشه برد صرفه ز قلقل
پرواز عروج اثر درد ندارد
بر ناله ببندید برات پر بلبل
همت هوس ترک علایق نپسندد
این جلوه از انجاست که او زد به تغافل
بیدل همه جا اینه صورت عجزیم
نقش قدمی را چه عروج و چه تنزل
بلبل الم غنچه کشد بیشتر از گل
ظلمست به عاشق چه مدارا چه تغافل
خودداری شبنم چه کند با تف خورشید
ای یاد تو برق دو جهان رخت تحمل
کیفیت لعل تو ز بس نشئه گداز است
در چشم حباب اینه دارد قدح مل
زان نیش که از اشک خم زلف تو دارد
مشکل که تپیدن نگشاید رگ سنبل
دلهای خراب انجمن جلوه یارند
خورشید به ویرانه دهد عرض تجمل
ما قمری ان سرو گلستان خرامیم
دارد ز نشان قدمش گردن ما غل
ایینه دردیم چه عجز و چه رسایی
اشک است اگر ناله کند ساز تنزل
هر غنچه ازین باغ گره بسته نازیست
اشکی است گریبان در چشم تر بلبل
اسرار سخن جز به خموشی نتوان یافت
مفتاح در گنج معانیست تأمل
روزی دو به فکر قد خم گشته فتادیم
کردیم تماشای گذشتن ز سر پل
خجلت شمر فرصت پرواز شراریم
بیدل به چه امید توان کرد توکّل
سنگی چو گوهر، بستیم بر دل
از صبر دیدیم در بحر ساحل
رحمت گشوده ست اغوش حاجات
درهاست اینجا مشتاق سایل
چون شمع ما را با عجز نازیست
سر بر هواییم تا پاست درگل
رسوایی و عشق، مستوری و حسن
مجنون و صحرا، لیلی و محمل
نی دهر بالید، نی خلق جوشید
چندانکه جستیم دل بود در دل
بی پا روانی، بی پر پریدن
این باغ رنگیست از خون بسمل
هر جا دمد صبح شبنم کمین است
چشمی به نم گیر، ای خنده مایل
گر مرد جاهی جا گرم کم کن
خواهد عرق کرد رخشت به منزل
چون سایه هر چند بر خاک سودیم
خط جبینها کم گشت زایل
یکسر چو تمثال حیران خویشم
با غیرکس نیست اینجا مقابل
شخص حبابم از ما چه اید
ضبط نفس هم اینجاست مشکل
ما و من خلق هذیان نوایی ست
از حق مپرسید مست است باطل
چون اشک رنگی بستیم اخر
خونها غرق شد از شرم قاتل
گفتم چه سازم با ربط هستی
ازاد طبعان گفتند بگسل
نی مطلبی بود، نی مدعایی
ما را به هر رنگ کردند بیدل
سعی روزی کاهش است ای بیخبر چشمی بمال
اسیاها شد درین سودا تنک تر از سفال
از کدورت رست طبعی کز تردد دست بست
اب خاک الوده را ارام می سازد زلال
دستگاه جاه، اصلش واضع شور و شر است
می خروشد سیم و زر تا حشر در طبع جبال
از فضولیهای طاقت عافیت اواره است
غیر پرواز اتشی دیگر ندارم زیر بال
لب به حاجت وامکن ساز غنا این است و بس
اب گوهر می زند موج از زبان بی سوال
با عرق یارب نیفتد کار غیرت زای مرد
الحذر از خنده دندان نمای انفعال
می کند بی کاریت نقاش عبرتگاه شرم
چون شود افسرده روها سازد اخگر از زگال
حسن نیرنگ جهان پوچ تا امد به عرض
بر جبین رنگ سیاهی ریخت ابروی هلال
خواه بر گردون علم زن خواه انسوتر خرام
ای سحر زین یکدودم چندانکه می خواهی ببال
انتخاب نسخه جمعیت هستی است فقر
عاشق بخت سیه می باشد این جا خال خال
گامی از خود رفته ام وقتی به یاد گیسویی
نقش چینم تا کنون بو می کنم ناف غزال
از عدم هستی و از هستی عدم گل می کند
بالها در بیضه دارد بیضه ها در زبر بال
انجمنها رفت بیدل با غبار رنگ شمع
تا قدم بر خود نهادم عالمی شد پایمال
عشرت سالگره تا کی ات ای غفلت فال
رشته ای هست که لب می گزد ازگفتن سال
بگذر ای شمع ز تشویش زبان ارایی
کاروانهاست درین دشت خموشی دنبال
دعوی عشق و هوس عام فتاده ست اینجا
عالم ازکام و زبان عرصه کوس است و دوال
دل سخت اینه اتش کبر و حسد است
تب این کوه به جز سنگ ندارد تبخال
سعی مشاطه غم زشتی ایجاد نخورد
زنگی از داغ جبین سوخت به ارایش خال
خاکساریست بهاری که چمنها دارد
ای نهال ادب از ربشه مکن قطع وصال
انفعال من وتو با دل روشن چه کند
عرق شخص زایینه نریزد تمثال
عالمست این به غرور تو که می پردازد
بوالهوس یک دوسه روزی به خیالات ببال
مه پس از بدر شدن سعی هلالش پیش است
چون به معراج رسد طالب نقص است کمال
عشق بیخود ز خودم می برد و می ارد
رنگ در دعوی پرواز ندارد پر و بال
به که چون شمع به سر قطع کنی راه ادب
تا ز سعی قدمت سایه نگردد پامال
دیده شوخ نگاهان ز حیا بیخبر است
چه کند بیدل اگر نگذرد اب از غربال
زخم تیغی ز تو برداشته ام همچو هلال
ریشه واری به نظر کاشته ام همچو هلال
قانعم زین چمنستان به رگ و برگ گلی
از تبسم لبی انباشته ام همچو هلال
عاقبت سرکشی ام سجده فروشیها کرد
در دم تیغ سپر داشته ام همچو هلال
نشود عرض کمالم کلف چهره عجز
در بغل اینه نگذاشته ام همچو هلال
سقف کوتاه فلک معرض رعنایی نیست
از خمیدن علم افراشته ام همچو هلال
ناتوانی چقدر جوهر قدرت دارد
اسمان بر مژه برداشته ام همچو هلال
بیدل از هستی من پا به رکاب است نمو
شام را هم سحر انگاشته ام همچو هلال
به رنگی یأس جوشیده ست با دل
که درد اید اگر گویم بیا دل
خجالت مقصد چشم است کو چشم
غمت باب دل است اما کجا دل
سراپا ناله می جوشیم چون موج
تپش خون کرد در هر عضو ما دل
درای کاروان دشت یأسیم
چه سازد گر ننالد بینوا دل
سراغ ما غبار بال عنقاست
به رنگ رفته دارد نقش پا دل
ز اشک و اه مشتاقان مپرسید
هجوم بسمل است از دیده تا دل
ز پرواز نفس غافل مباشید
چو شبنم ریشه دارد در هوا دل
ز خاک ما قدم فهمیده بردار
مبادا بشکنی در زیر پا دل
درین محفل کسی محتاج کس نیست
همین کار دل افتاده ست با دل
گرفتارم گرفتارم گرفتار
نمی دانم نفس دام است یا دل
به صورت بیدلم اما به معنی
بود چون اشک سر تا پای ما دل
ز من عمریست می گردد جدا دل
ندانم با که گردید اشنا دل
ز حرف عشق خارا می گدازد
من و رازی که نتوان گفت با دل
به فکر ناوک ابروکمانی
چو پیکانم گره از سینه تا دل
به امید پری مینا پرستیم
ز شوقت کرد بر ما نازها دل
نفس ایینه را زنگار یأس است
ز هستی باخت امید صفا دل
به رنگ لاله نقد دیگرم نیست
مگر از داغ خواهد خونبها دل
تپش گم کرده اشکی ناتوان چشم
گره بالیده اهی نارسا دل
ثباتی نیست بنیاد نفس را
حباب ما چه بندد بر هوا دل
مزن ای بیخبر لاف محبت
مبادا اب گردد از حیا دل
در ان معرض که جوشد شور محشر
قیامت هم تو خواهی بود با دل
حریفان از نشان من مپرسید
خیالی داشتم گم گشت با دل
فسردن بیدل از بیدردی ام نیست
چو موج گوهر م در زیر پا دل
گاه موج اشک و گاهی گرد افغانست دل
روزگاری شد به کار عشق حیرانست دل
سودن دست است یکسر امد و رفت نفس
می شود روشن که از هستی پشیمانست دل
خلق ازین اشغال تعمیری که در بنیاد اوست
بام و در می فهمد و غافل که ویرانست دل
فکر هستی جز کمین رفتن از خود هیچ نیست
دامن بر چیده چندین گریبانست دل
پاس ناموس حیا ناچار باید داشتن
چشم گر وا می کنی عیب نمایانست دل
حسن مطلق بی نیاز از احتمالات دویی ست
وهم می داند که از ایینه دارانست دل
دیده یعقوب و بوی یوسف اینجا حاضر است
در وصال هجر مجبوریم کنعانست دل
راه ناپیدا و جست وجو پر افشان هوس
گرد مجنون تاکجا تازد بیابانست دل
با همه ازادی از الفت گریبان می دریم
درکجا نالد نفس زین غم که زندانست دل
حسن می اید برون تا حشر در رنگ نقاب
از تکلف هر چه می پوشیم عریانست دل
مفت موهومی شمر بیدل طفیل زیستن
در خیال اباد خود روزی دو مهمانست دل
بازاکه بی جمالت توفان شکسته بر دل
تو بار بسته بر ناز ما دست بسته بر دل
سرو تو در چه گلشن دارد خرام عشرت
چون داغ نقش پایت صد جا نشسته بر دل
از اه بی ا ثر هم ممنون التفاتیم
کز یأس امد اخر این تیر جسته بر دل
نتوان به جهد بردن غلتانی از گهرها
اوارگی عنانی دیگر گسسته بر دل
شبنم به باغ حسرت دیدار می پرستد
افتاده ام به راهت ایینه بسته بر دل
افسوس ازین دو دم عمرکزیاس بایدم زد
در هر نفس کشیدن تیغ دو دسته بر دل
چون اشک شمع بیدل دور از بساط وصلش
اتش فشانده بر سر مینا شکسته بر دل
گر چنین جوشاند اثار دویی ننگش ز دل
دیدن ایینه خواهدکرد دلتنگش ز دل
ادمی را تا نفس باقیست باید سوختن
پاس مطلب اتشی داده ست در چنگش ز دل
ناتوانی هر کرا چون نی دلیل جستجو است
تا به لب صد نردبان می بندد اهنگش ز دل
دقتی دارد خرام کاروان زندگی
چون نفس باید شمردن گام و فرسنگش ز دل
ناله واری گل کند کاش از چکیدنهای اشک
می زنم این شیشه هم عمریست بر سنگش ز دل
طینت ایینه و خاصیت زاهد یکی است
تاکجاها صافی ظاهر برد زنگش ز دل
خامی فطرت دل ما را به داغ وهم سوخت
ای خدا اتش فتد در عالم ننگش ز دل
غنچه ما بر تغافل تا کجا چیند بساط
می رسد اواز پای رفتن رنگش ز دل
در طلسم ما و من جهد نفس خون خوردنست
بر نمی ارد چه سازد وحشت لنگش ز دل
شوخی طاووس این گلشن برون بیضه نیست
اسمان برمی کشد عمریست نیرنگش ز دل
با خرد گفتم درین محفل که دارد عافیت
گفت ان سازی که نتوان یافت اهنگش ز دل
لیلی ازاد و این نُه خیمه دام وهم کیست
از فضولی اینقدر من کرده ام تنگش ز دل
چون نفس بیدل چه خواهد جز فغان برداشتن
ان ترازویی که باشد در نظر سنگش ز دل
به پیری گشته حاصل از برای من فراغ دل
سحر شد روغن دیگر نمی خواهد چراغ دل
قناعت در مزاج همت مردان نمی باشد
فلک هم ساغری دارد اگر باشد دماغ دل
خمستان فلک صد نوبت صهبا تهی دارد
ولی از بی دماغی تر نشد کام ایاغ دل
همای عزتی پر می زند ان سوی اوهامت
کم پرواز عنقا گیر اگر گیری کلاغ دل
نه دنیا جهد می خواهد نه عقبا هوش می کاهد
دلی در خویش گم گشته ست و می پرسد سراغ دل
حریفان از شکست رنگ شمع اواز می اید
که ما را عاقبت زین بزم باید برد داغ دل
هزار اغوش واکرده است رنگ ناز یکتایی
جز این گل نیست بیدل هر چه می روید ز باغ دل
از شوخی فضولی ما داشت عار وصل
اخرکنارکرد ز ننگ کنار وصل
چشمی به خود گشوده ام و رفته ام ز خویش
ممنون فرصتم به یک اغوش وار وصل
قاصد نوید وعده دلدار می دهد
ای ارزو بهار شو ای انتظار وصل
رنج دویی نبرد ز ما سعی اتحاد
مردیم در فراق و نیامد به کار وصل
مژگان صفت موافقت خلق حیرتست
اینجا به خواب نیز غنیمت شمار وصل
جز فکر عیش باعث اندوه هیچ نیست
هجران کجاست تا نکند خارخار وصل
انجام سور بدتر از اغاز ماتم است
ای قدردان امن مکن اختیار وصل
چندین مراد جام تمنا به سنگ زد
یک شیشه گو به طاق تغافل گذار وصل
با نام محض صلح کن از ربط دوستان
واو است و صاد و لام درین روزگار وصل
خلق از گزند یکدگر ایمن نمی زیند
باور مدار این همه در مور و مار وصل
بیدل به زور راست نیاید موافقت
عضو بریده راست بریدن دوبار وصل
چیست درین فتنه زار غیر ستم در بغل
یک نفس و صد هزار تیغ دو دم در بغل
گه الم کفر و دین گه غم شک و یقین
الحذر از فتنه ای دیر و حرم در بغل
منفعل فطرتم کو سر و برگ قبول
خوش قلم صنع نیست کاغذ نم در بغل
پای گر اید به سنگ کوشش همت رساست
زبر زمین می رود ریشه علم در بغل
با دل قانع خوشیم از چمن اعتبار
غنچه ما خفته است باغ ارم در بغل
خشکی مغز شعور جوهر فطرت گداخت
منشی این دفتریم نال قلم در بغل
تا طلب امد به عرض فقر دمید از غنا
کاسه درویش داشت ساغر جم در بغل
گرنه به بوس اشناست زان دهن بی نشان
غره هستی چراست خلق عدم در بغل
لطمه افات نیست مانع جوع هوس
سیر نشد از دوال طبل شکم در بغل
وضع رعونت مخواه تهمت بنیاد عجز
بر سر زانو گذار گردن خم در بغل
مایه ایثار مرد بر کف دست است و بس
کیسه ممسک نه ای چند درم در بغل
بیدل از اوهام جسم باخت صفا جان پاک
زنگ در ایینه بست نور ظلم در بغل
ای از خرامت نقش پا خورشید تابان در بغل
از شوخی گرد رهت عالم گلستان در بغل
ابرویت از چین جبین زه کرده قوس عنبرین
چشم از نگاه شرمگین شمشیر بران در بغل
بی رویت از بس مو به مو توفان طراز حسرتم
چون ابر دارد سایه ام یک چشم گریان در بغل
دل را خیال نرگست برداشت اخر از میان
صحرا زگرد وحشیان پیچیده دامان در بغل
حیرت رموز جلوه ای بر روی اب اورده است
ایینه دارد ناکجا تمثال پنهان در بغل
دیوانه ما را دلی در سینه نتوان یافتن
دارد شراری یادگار از سنگ طفلان در بغل
می خواست از مهد جگر بر خاک غلتد بی رخت
برداشت طفل اشک را چون دایه مژگان در بغل
هستی ندارد یک شرر نور شبستان طرب
این صفحه گر اتش زنی یابی چراغان در بغل
عشق از متاع این و ان مشکل که اراید دکان
اخر خریدار تو کو ای کفر و ایمان در بغل
کو خلوت و کو انجمن در فکر خود دارم وطن
چون شمع سر تا پای من دارد گریبان در بغل
چشمی اگر مالیده ام زین باغ بیرون چیده ام
وحشت کمین خوابیده ام چون غنچه دامان در بغل
در وادیی کز شوق او بیدل ز خود من رفته ام
خوابیده هر نقش قدم بگذشت جولان در بغل
عمریست چون گل می روم زین باغ حرمان در بغل
از رنگ دامن برکمر، از بو گریبان در بغل
مجنون و ساز بلبلان، لیلی و ناز گلستان
من با دل داغ اشیان طاووس نالان در بغل
ای اشکریزان عرق تدبیر عرض خلوتی
مشت غبارم می رسد وضع پریشان در بغل
تنها نه من از حیرتش دارم نفس در دل گره
ایینه هم دزدیده است اشوب توفان در بغل
می اید ان لیلی نسب سرشار یک عالم طرب
می در قدح تا کنج لب گل تا گریبان در بغل
اه قیامت قامتم اسان نمی افتد ز پا
این شعله هر جا سرکشد دارد نیستان در بغل
از غنچه خاموش او ایمن مباش ای زخم دل
کان فتنه طوفان کمین دارد نمکدان در بغل
بنیاد شمع از سوختن در خرمن گل غوطه زد
گر هست داغی در نظر داری گلستان در بغل
چون صبح شور هستی ات کوک است با ساز عدم
تا چندگردی از نفس اجزای بهتان در بغل
دارد زیانگاه جسد تشویش حبل من مسد
زین کافرستان جسد بگریز ایمان در بغل
بیدل ز ضبط گریه ام مژگان به خون دارد وطن
تا چند باشد دیده ام از اشک پیکان در بغل
محو جنون ساکنم شور بیابان در بغل
چون چشم خوبان خفته ام ناز غزالان در بغل
نی غنچه دیدم نی چمن نی شمع خواندم نی لگن
گل کرده ام زین انجمن دل نام حرمان در بغل
عمریست از اسودگی پا در رکاب وحشتم
چون شمع دارم در وطن شام غریبان در بغل
خلقست زین گرد هوس یعنی ز افسون نفس
شور قیامت در قفس اشوب توفان در بغل
تنها نه خلق بیخرد بر حرص محمل می کشد
خورشید هم تک می زند زر درکمر نان در بغل
دارد گدا از غفلتت بر خود نظر واکردنی
ای سنگ تاکی داشتن ایینه پنهان در بغل
از بسکه با خاک درت می جوشد اب زندگی
دارد نسیم از طوف او همچون نفس جان در بغل
از خار خار جلوه ات در عرض حیرت خاک شد
چون جوهر ایینه چندین چشم مژگان در بغل
مشکل دماغ یوسفت پیمانه شرکت کشد
گیرد زلیخایش به بر یا پیر کنعان در بغل
این درد صاف کفر و دین محو است در دیر یقین
بی رنگ صهبا شیشه ای دارند مستان در بغل
بیدل به این علم و فنون تاکی به بازار جنون
خواهی دویدن هر طرف اجناس ارزان در بغل
می اید از دشت جنون گردم بیابان در بغل
توفان وحشت در قدم فوج غزالان در بغل
سودایی داغ ترا از شام نومیدی چه غم
پروانه بزم وفا دارد چراغان در بغل
از وحشت این تنگنا هرکس به رنگی می رود
دریا و مینایی به کف صحرا و دامان در بغل
از چشم خویش ایمن نی ام کاین قطره دریا نسب
دارد به وضع شبنمی صد رنگ توفان در بغل
رسوای افاقم چو صبح از شوخی داغ جنون
چون افتاب ایینه ای پوشید نتوان در بغل
گرید به حال اگهی کز غفلت نامحرمی
چون چشم اعمی کرده ام ایینه پنهان در بغل
خاک من بنیاد سر در حسر ت چاک جگر
وقتست چون گرد سحر خیزد گریبان در بغل
کام دل حسرت گدا حاصل نشد از ما سوا
عمریست می خواهد ترا این خانه ویران در بغل
ای کارگاه وهم و ظن نشکافتی رمز سخن
اینجا ندارد پیرهن جز شخص عریان در بغل
دکان غفلت وا مکن با زندگی سودا مکن
خود را عبث رسوا مکن زین سود نقصان دربغل
بیدل ندارد بزم ما از دستگاه عافیت
چشمی که گیرد یک دمش چون شمع مژگان در بغل
تا چشم تو شد ساغر دوران تغافل
خون دو جهان ریخت به دامان تغافل
بر زخم که خواهی نمک افشاند که امروز
گل کرده تبسم ز نمکدان تغافل
انجا که تماشای تو منظور نظرهاست
چندین مژه چاکست گریبان تغافل
برگیست لبت از چمنستان تبسم
موجیست نگاه تو ز عمان تغافل
گیسوی تو مدّ الف ایت خوبی
ابروی تو بسم الله دیوان تغافل
امید به راه تو زمینگیر خیالیست
شاید نگهی واکشد از شان تغافل
چشم تو به این مستی و پیمان شکنیها
نشکست چرا ساغر پیمان تغافل
فردا که به قاتل گرود خون شهیدان
دست من خون گشته و دامان تغافل
صد صبح نمک بر جگر خسته ما بست
ان غنچه نشکفته نمکدان تغافل
در عشق تو دیگر به چه امید توان زیست
ای اینه لطف تو برهان تغافل
عمریست که دل تشنه لب دور نگاهیست
یارب که بگردد سر مژگان تغافل
بیدل شرری گشت و به دامان نگه ریخت
گردی که نکردیم به میدان تغافل
زین باغ گذشتیم به احسان تغافل
گل بر سر ما ریخت گریبان تغافل
طومار تماشای جهان فتنه سوداست
خواندیم خط امن ز عنوان تغافل
مشکل که درین عشوه سرا کام ستاند
فریاد دل از سرمه فروشان تغافل
مغرور نباشیدکه این یک دو نفس عمر
وارسته نگاهیست به زندان تغافل
یارب به چه نیرنگ چنین کرده خرابم
شوخی که ندارد ز من امکان تغافل
گوهر دو جهان تشنه لب یأس بمیرد
ای جان تغافل مشکن شان تغافل
برطرف بناگوش تو صف می کشد امروز
گردی عجب از دامن میدان تغافل
یک سطر نگاه غلط انداز نخواندیم
زان سرمه که دارد خط فرمان تغافل
عبرت گهر قلزم اسرار نگاهیم
ما را نتوان داد به توفان تغافل
عمریست که اطفال هوس هرزه خرامند
مشق ادبی کن به دبستان تغافل
ما و هوس هرزه نگاهی چه خیالست
دارد سر ما گوی گریبان تغافل
بیدل مژه مگشای که در عالم عبرت
کس سود ندیده است به نقصان تغافل
ای جوش بهارت چمن ارای تغافل
چون چشم تو سر تا قدمت جای تغافل
عمریست که اواره امید نگاهیم
ازگوشه چشم تو به صحرای تغافل
از شور دل خسته چه مینا که نچیده ست
ابروی تو بر طاق معلای تغافل
ازنقطه خالی که بران گوشه ابروست 
مهری زده ای بر لب گویای تغافل
سربازی عشاق به بزم تو تماشاست
هرچند نباشد به میان پای تغافل
کو هوش ادا فهمی نازی که توان خواند
سطر نگه از صفحه سیمای تغافل
هرچند نگاه تو حیات دو جهان است
من کشته تمکینم و رسوای تغافل
فریاد که از لعل تو حرفی نشنیدیم
موجی نزد این گوهر دریای تغافل
دلها به تپش خون شد و ناز تو همان است
مپسند به این حوصله مینای تغافل
از حسن در این بزم امید نگهی نیست
ای اینه خون شو به تماشای تغافل
بیدل نکشیدیم زکس جام مدارا
مردیم به مخموری صهبای تغافل
خواندم خط هر نسخه به ایمای تغافل
افاق نوشتم به یک انشای تغافل
مشکل که توان برد به افسون تماشا
اسودگی از بادیه پیمای تغافل
هنگامه اشوب جهان گوشه اب است
پیدا کنی از عبرت اگر جای تغافل
درکارگه هستی موهوم ندیدیم
نقشی که توان بست به دیبای تغافل
در عشق ننالی که اسیران نفروشند
صبری که ز کف رفت به یغمای تغافل
گر بحر نقاب افکند از چهره وصالست
لطفست همان اسم معمای تغافل
فریاد که تمکین غرور تو ندارد
سنگی که خورد بر سر مینای تغافل
ان سرمه که درگوشه چشم تو مقیم است
دنباله دوانده ست به پهنای تغافل
از ساغر چشمت چقدر سحر فروش است
کیفیت نظّاره سراپای تغافل
خوبان همه تن شوخی انداز نگاهند
بیدل تو نه ای محرم ایمای تغافل
ای فرش خرامت همه جا چون سر ما گل
در راه تو صد رنگ جبین ریخته تا گل
گلشن چقدر حیرت دیدار تو دارد
در شیشه هر رنگ شکسته ست صدا گل
شبنم صفت از عجز نظر هیچ نچیدیم
غیر از عرقی چند درین باغ حیا گل
ای بیخبران غره اقبال مباشید
از خاک چه مقدار کشد سر به هوا گل
نعل همه در اتش تحصیل نشاط است
دریاب که از رنگ چه دارد ته پا گل
عالم همه یک بست و گشاد مژه دارد
ای باغ هوس غنچه چه رنگ است و کجا گل
اشفتگی وضع جنون بی چمنی نیست
گر ذوق تماشاست به این رنگ برا گل
دلدار سر نامه و پیغام که دارد
ایینه تو انجا ببر از حیرت ما گل
سیر چمن بیخودی ارایش ناز است
گر می روی از خویش برو رنگ و بیا گل
بیدل سر احرام تماشای که دارد
ایینه گرفته ست به صد دست دعا گل
بسکه افتاده ست باغ ابرو نایاب گل
ذوق عشرت اب گردد تا کند مهتاب گل
زبن طلسم رنگ و بو سامان ازادی کنید
نیست اینجا غیر دامن چیدن از اسباب گل
هرزه گویی چند؟ لختی گرد خود گردیدنی
شاخسار موج هم می بندد ازگرداب گل
هرکجا شمع جمال او نباشد جلوه گر
دیده ها تا جام صهبا دارد از مهتاب گل
بسکه خوبان از جمالت غرق خجلت مرده اند
در چمن مشکل اگر اید به روی اب گل
از صلای ساغر چشم فرنگی مشربت
بر لب زاهدکند خمیازه تا محراب گل
نوبهاری هست مفت عشرت ای سوداییان
رشته ساز جنون را می شود مضراب گل
مست خاک ما کمینگاه بهار حیرتست
بعد ازبن خواهد فشاند در ره احباب گل
راحت ما را همان پرواز بالین پر است
در نقاب اضطراب رنگ دارد خواب گل
در همه اوقات پاس حال باید داشتن
ننگ هشیاریست کز مستان کند اداب گل
شوخی اظهار اخر با مزاج ما نساخت
اتشی در طبع رنگ است و ندارد تاب گل
عمرها شد شوخی دیده خرامی کرده ام
می کند از چشم من بیدل همان سیماب گل
گر کند طاووس حیرتخانه اسباب گل
دستگاه رنگ او بیند همان در خواب گل
ای بهار از خودفروشان دکان رنگ باش
بی دماغانیم ما اینجا ندارد باب گل
جز خموشی بر نتابد محفل تسلیم عشق
از چراغ کشنه اینجا می کند اداب گل
از خودم یاد جمال میفروشی برده است
کز تبسم جمع دارد با شراب ناب گل
افت ایجاد است ساز زندگی هشیار باش
از طراوت خانه دارد در ره سیلاب گل
فیض خاموشی به یاد لب گشودنها مده
ای ز خود غافل همین در غنچه دارد اب گل
گلشن داغیم از نشو و نمای ما مپرس 
در بهار ما ز اتش می شود سیراب گل
موی چینی گر به سامان سفیدی می رسد
شام ما هم می تواند چیدن از مهتاب گل
بیقرار عشق هرگز روی جمعیت ندید
جز پریشانی نکرد از ناله بیتاب گل
غره عشرت مشو کاین نوبهار عمر نام
نا امیدی نکهت است و مطلب نایاب گل
ای غنیمت  جلوه ای، فرصت پریشان وحشتست
رنگی از طبع هوس خندیده ای دریاب گل
معنی روشن به چندین پیچ و تاب امد به کف
کرد بیدل گوهر ما از دل گرداب گل
ای بهار جلوه ات را شش جهت دربار گل
بی رخت در دیده من می خلد چون خار گل
یک نگه نظاره ات سر جوش صد میخانه می
یک تبسم کردنت اغوش صد گلزار گل
درگلستانی که بوی وعده دیدار توست
می کند جای نگه چون برگ از اشجارگل
اینقدر در پرده رنگ حنا شوخی کجاست
می زند جوش ازکف پایت به این هنجارگل
تا به کی پوشد تغافل بر سراپایت نقاب
در دل یک غنچه نتوان یافت این مقدارگل
بر رخ هر گلبن از شبنم نقاب افکنده اند
تا ز خواب نازگردد بر رخت بیدارگل
نیست ممکن گر کند در عرض شوخی های ناز
لاله رویان را عرق بی رنگ از رخسارگل
می زند در جمع احباب از تقاضای بهار
سایه دست کرم بر گوشه دستار گل
ساز عیش از قلقل مینا قیامت غلغل است
ابر رنگ نغمه می بندد به روی تار گل
ریشه ها را گر به این سامان نمو بخشد هوا
موی سر چون خامه تصویر ارد بارگل
نوبهارست و طراوت شوخیی دارد به چنگ
بوی گل از غنچه کرده نغمه از منقارگل
بیدل از اندیشه لعلش به عجزم معترف
می کند در عرض جرأت رنگ استغفار گل
با چنین شوخی نشیند تا به کی بیکار گل
رخصت نازی که گردد گرد ان دستار گل
ناله ما را، ز تمکینت بهای دیگر است
می کند یک دم زدن صدرنگ در کهسار گل
اینقدر توفان نوای حسرت گلزار کیست
کز شکست رنگ می بالد به صد منقار گل
درگلستانی که مخمور خیالت خفته ایم
رنگ می بازد ز شرم سایه دیوار گل
اگهی ایینه دار معنی اشفتگی است
می شود خوابی پریشان چون شود بیدار گل
چشم کو تا محرم اسرار بی رنگی بود
ورنه زین باغ تحیر می دمد بسیار گل
تا گهر باشد چرا دریا کشد ننگ حباب
حیف باشد جز دل عاشق به دست یار گل
گر کنی یک غنچه فکر عالم ازادگی
یابی از هر چین دامن صد گریبانزار گل
عشرت این باغ یکسر برگ تسلیم فناست
جبهه ای چند از شکفتن می کند هموار گل
خلوت ان جلوه غیر از حیرتم چیزی نداشت
هر قدر بی پرده شد ایینه کرد اظهار گل
خاک ما هم می کشد اغوش ناز جلوه ای
چون بهار امد جهانی می کند یکبار گل
سر به سر باغ جهان بیدل مقام حیرتست
دارد از هر برگ اینجا پشت بر دیوارگل
در چمن گر جلوه ات ارد به روی کار گل
رنگها چون شمع بندد تا به نوک خارگل
رازداران محبت پرتنک سرمایه اند
کز جنون چیدند یک چاک گریبان وار گل
چشم حیران شاهد دلهای از خود رفته است
نقش پایی هست در هر جا کند رفتار گل
از رگ تاکم لب امید بی خمیازه نیست
می کند زین ریشه اخر نشئه ای سرشار گل
سبحه ریزد غنچه کیفیت این شاخسار
گر کند در باغ کفرم رشته زنار گل
الفت دلها بهار انبساط دیگر است
شاخ این گلبن ز پیوند اورد بسیار گل
ناله از انداز جرأت در عرق گم می شود
بلبل ما را که چون شمعست در منقار گل
درگلستانی که رنگ و بوی می سازد بهم
عالمی را از تکلف گشت ربط دارگل
ای شرر در سنگ رنگ ارزو گردانده گیر
چشم واکردن نمی ارزد به این مقدار گل
در بهارم داغ کرد اخر به چندین رنگ یأس
ساغر بی باده یعنی بی جمال یار گل
برنفس بسته ست فرصت محمل فیض سحر
ناله شو ای رنگ تا چشمی کند بیدار گل
رشته شمع است مژگانم که گوهرهای اشک
بسکه چیدم بیدل امشب کرد دیگر بار گل
می توان در باغ دید از سینه افگار گل
کاین گل اندامان چه مقدارند در ازار گل
گر تبسم زین ادا چیند بساط غنچه اش
می درد منقار بلبل خنده سرشار گل
ای ستمگر بر درشتی ناز رعنایی مچین
در نظرها می خلد هر چند باشد خار گل
فرصت نشو و نما عیار این باز بچه است
رنگ تا پر می گشاید می برد دستار گل
خانه ویرانست اینجا تا به خود جنبد نسیم
خشت چیند تا کجا بر رنگ و بو معمار گل
پهلوی همت مکن فرش بساط اعتبار
مخمل و کم خواب دارد دولت بیدار گل
باید از دل تا به لب چندین گریبان چاک زد
کار اسانی مدان خندیدن دشوار گل
باغ امکان درسگاه عذر بی سرمایگی است
رنگ کو تا گردشی انشا کند پرگار گل
غفلت بی درد پر بی عبرتم برد از چمن
ناله دل داشت بو در بستر بیمار گل
تا به فکر مایه افتادیم کار از دست رفت
رنگ و بو سودای مفتی بود در بازار گل
می برد خواب بهار نازم از یاد خطش
بی فسونی نیست بیدل سایه دیوار گل
می کند درس رمی از رنگ و بو تکرار گل
با همه بی دست وپایی نیست پُر بیکار گل
غنچه ها از جوش دلتنگی گریبان می درند
ورنه این گلشن ندارد یک تبسم وار گل
همچو شبنم بایدت حیران به دامن کرد و بس
این چمن دارد بقدر دیده بیدار گل
عافیت مفتست اگر در ضبط خود کوشد کسی
چون پریشان شد نگردد جمع دیگر بار گل
بوی دردی می تراود از مزاج نوبهار
در غبار رنگ دارد ناله بیمارگل
وحشتی می باید اسبابی دگر در کار نیست
هر قدر زبن باغ دامن چیده ای بردارگل
طرز روشن مشربان بیگانه از ارایش است
شمع را مشکل که گردد زینت دستارگل
اینقدر زخم اشیان ناوک بیداد کیست
ارزو چیده ست از دل تا لب سوفارگل
الفت اسباب منع شوق وحشت مشربی است
سد راه بو نمی گردد به صد دیوار گل
بلبل ما بیخبر بر شعله اواز سوخت
بیدل اینجا داشت از رنگ اتش هموارگل
نوبهار ارد به امداد من بیمارگل
تا به جای رنگ گردانم به گرد یار گل
در گلستانی که شرم ایینه دار ناز اوست
محو شبنم می شود از شوخی اظهارگل
باغبان  از دورگردان چمن غافل مباش
تا کی ام دزدیده باشد رخنه دیوار گل
از خموشی پرده دار شوخی حسن است عشق
می کند بلبل نهان در غنچه منقار گل
تا نفس باقیست باید خصم راحت بود و بس
هم ز بوی خویش دارد در گریبان خار گل
رنگ بو نامحرم فیض بهار نیستی است
خاک راهی باش و از هر نقش پا بردار گل
گر ز اسرار بهار عشق بویی برده ای
غیر داغ و زخم و اشک و ابله مشمار گل
بر بساط غنچه خسبان گر رسی اهسته باش
می شود از جنبش نبض نفس بیدار گل
این حدیث از شمع روشن شد که در بزم وقار
داغ دارد زیب دل چون زینت دستار گل
حاصل این باغ بر دامن گرانی می کند
چون سپر بر پشت باید بستنت ناچار گل
جلوه در پیش است تشویش دگر انشا مکن
هرکجا باشد همان بر رنگ دارد کار گل
شوخی نشو و نماها بس که شبنم پرور است
سبزه چون مژگان بیدل کرده گوهر بارگل
اگر ان نازنین رود به تماشای رنگ گل
چمن از شرم عارضش ندهد گل به چنگ گل
به خرامی که گل کند ز نهال جنون گلش
الم خار می کشد قدم عذر لنگ گل
می مینای این چمن ز شکست است موجزن
پی بوگیر و درشکن به خیال ترنگ گل
ز نشاط عرق ثمر به گلاب اب ده نظر
مگشای بالت انقدر که کشند غنچه بنگ گل
نه به رنگ الفت بقا، نه ز بوی جلوه پرگشا
مگر این نقد پوچ را تو بسنجی به سنگ گل
طرب باغ رنگ اگر زند ازخنده گل به سر
تو هم این زخم تازه کن دو سه روزی به رنگ گل
به چنین وضع ناتوان نستیزی به این وان
نبرد صرفه ای حیا به خس و خار چنگ گل
سحرجام فرصتم رمق شمع وحشتم
نفسی چند می کشم به شتاب درنگ گل
من بیدل درین چمن ز چه تشریف بشکفم
به فشار است رنگ هم زقباهای تنگ گل
دل ارمیده به خون مکش ز فسون رنگ وهوای گل
ستم ست غنچه این چمن مژه واکند به صدای گل
به حدیقه ای که تبسمت فکند بساط شکفتگی
مگر از حیا عرقی کند که رسد به خنده دعای گل
به فروغ شمع صد انجمن سحری ست مایل این چمن
چو گلیم از برو دوش من بکشند سایه ز پای گل
چمنی است عالم کبریا بری ازکدورت ماسوا
نشود تهی به گمان ما ز هجوم رنگ تو جای گل
ز بلند و پست بساط رنگ اثری نزد در اگهی
که چه یافت سبزه کلاه سرو و چه دوخت غنچه قبای گل
چمن اثر ز نظر نهان به ماثرت که کشد عنان
ز بهار می طلبی نشان مگذر ز اینه های گل
قدح شکسته فرصتت چقدر شراب نفس کشد
به خمیر طینت سنگ هم زده اند اب بقای گل
تو به دستگاه چه ابرو ز طرب وفا کنی ارزو
که نساخت کاسه رنگ و بو به مزاج خنده گدای گل
به خیال غنچه نشسته ام به هوای اینه بسته ام
ز دل شکسته کجا روم چو بهارم ابله پای گل
بگذشت خلقی ازین چمن به نگونی قدح طرب
تو هم ابگینه به خاک نه که خم است طاق بنای گل
ندوی چو بیدل بیخبر دم پیری از پی کر و فر
که تهیست قافله سحر ز متاع رنگ و درای گل
تا بست ادب نامه من در پر بسمل
پرواز گرفته ست شکن در پر بسمل
یاد تب شوقی که ز سامان تپیدن
اسودگیم داشت سخن در پر بسمل
فرصت هوس افتاد رم اهنگ شرارم
طرز نو من گشت کهن در پر بسمل
دل محو شهادتگه نازیست که اینجا
خون در رگ موجست و کفن در پر بسمل
ای شوق کرا نیست تپشهای محبت
سرتا قدم من بشکن در پر بسمل
بیتابی ساز نفس از دود خموشیست
ای عافیت اتش مفکن در پر بسمل
شبگیر فنا هم چقدر داشت رسایی
عمریست که داریم وطن در پر بسمل
هر جا دم تیغ تو گل افشان خیالیست
فرشست چو طاووس چمن در پر بسمل
ای راهروان منزل تحقیق بلندست
باید قدمی چند زدن در پر بسمل
بیدل هوس ارایی پرواز که دارد
محو است غبار تو و من در پر بسمل
وفور مال به تأکید خسّت است دلیل
گشاد دست نمی خواهد استین طویل
شرر چه بال تواند گشود در دل سنگ
چراغ دیده مور است در سرای بخیل
به قوت حشم از جاده ادب مگذر
صلای کام نهنگست کوچه دادن سیل
ز سرکشان به بزرگی فروتنی مطلب
چه ممکنست خمیدن رسد به گردن فیل
غضب به جرأت تسلیم برنمی اید
حیاست اتش نمرود را ز وضع خلیل
رموز عشق سزاوار حکم هر خس نیست
نفس به حوصله من نمی شود تحلیل
قد خمیده به صد احتیاج داغم کرد
چه گریه ها که نفرمود ساز این زنبیل
به سرخ و زرد منازید زیر چرخ کبود
که جامه هر چه بود ماتمی است در خم نیل
به هر خیال قناعتگر است موهومی
کشید سرمه به چشم پری ز سایه میل
هوس بضاعت موهوم ما چه عرض دهد
مبرهن است از اجمال ذره ها تفصیل
خبر ز دل نگرفتی کسی چه چاره کند
که شیشه ای ست به طاق تغافلت تحویل
ادب غبار خموشی است کاروان حباب
نهفته است به ضبط نفس درای رحیل
چو شمع خیره سر فرصتیم وزین غافل
که چین بلند گرفته ست دامن تعجیل
تلاش علم و عمل مغتنم شمر بیدل
مکش خمار شرابی که عقل راست مزیل
بس که چون سایه ام از روز ازل تیره رقم
خط پیشانی من گم شده در نقش قدم
عشق هر سو کشدم چاره همان تسلیم است
غیر خورشید پر و بال ندارد شبنم
قطع خود کرده ام از خیر و شرم هیچ مپرس
خط کشد بر عمل خود چو شود دست قلم
راحت از عالم اسباب تغافل دارد
مژه بی دوختن چشم نیاید بر هم
فیض ایثار اگر عرض تمتع ندهد
مار ازگنج چه اندوده و ماهی ز درم
نبرد چشم طمع سیری از اسباب جهان
رشته موج ندوزد لب گرداب به هم
طالب صحبت معنی نظران باید بود
خاک در صحن بهشتی که ندارد ادم
عشق هر جا فکند مایده حسن ادب
هم به پایت که به پایت نتوان خورد قسم
عجز طاقت چقدر سرمه عبرت دارد
بسکه خم شد قد ما ماند نظر محو قدم
موی ژولیده همان افسر دیوانه ماست
علم شعله به جز دود ندارد پرچم
عجز هم کاش نمی کرد گل از جرأت ما
تیغ ما تهمت خون می کشد از ریزش دم
بی فنا چاره تشویش نفس ممکن نیست
پنبه گردد مگر این رشته که گردد محکم
به چه امید کنم خواهش وصلش بیدل
من که اغوش وداع خودم از قامت خم
به هر زمین که خبر گیری از سواد عدم
فتاده نامه ما سر به مُهر نقش قدم
ز اهل دل به جز اثار انس هیچ مخواه
رمیده گیر رمیدن ز اهوان حرم
به خوان عهد و وفا خلق خاک می لیسند
نماند نام نمک بسکه شد غذای قسم
علم به عرصه پستی شکست شهرت جاه
دمید سلسله موی چینی از پرچم
سخن اگر گهر است انفعال گویایی ست
خموش باش که اب گهر نگردد کم
خیال خلد تو زاهد طویله ارایی ست
خری رهاکن اگر بایدت شدن ادم
بسا گزند که تریاق در بغل دارد
زبان سنگ تری خشکیش بود مرهم
مزاج خودشکن ازار کس نمی خواهد
کم است ریزش خون تیغ را ز ریزش دم
غبار حاجت ما طرف دامنی نگرفت
یقین شد اینکه بلند است استان کرم
خجالت است خرابات فرصت هستی
قدح زنید حریفان همین به جبهه نم
به خط جاده پرگار رفته ایم همه
چو سبحه پیش و پس اینجا گذشته است ز هم
به یاد وصل که لبریز حسرتی بیدل
که از نم مژه ات ناله می چکد چو قلم
داغم از کیفت اگاهی و اوهام هم
جنس بسیار است و نقد فرصت ناکام کم
انقدر از شهرت هستی خجالت مایه ام
کز نگین من چو شبنم می فروشد نام نم
کور شد چشمش ز سوزن کاری دست قضا
پیش از ان کز نرگس شوخت زند بادام دم
از خجالت در لب گل خنده شبنم می شود
با تبسم اشنا گر سازد ان گلفام فم
مژده ای لب تشنگان دشت بی اب جنون
گریه ای دارم که خواهد شد درین ایام یم
بسکه فرصتها پر افشان هوای وحشت است
از وصالم داغ دل می جوشد از پیغام غم
شوق کامل در تسلیها کم از جبریل نیست
دل تپیدن ناز وحیی دارد و الهام هم
انچه ما در حلقه داغ محبت دیده ایم
نی سکندر دید در ایینه نی در جام جم
محو دیدار تو دست از بحر امکان شسته است
در سواد دیده حیران ندارد نام نم
محمل موج نفس دوش تپیدن می کشد
عافیت درکشور ما دارد از ارام رم
زین نشیمن نغمه ی شوقی به سامان کرده گیر
سایه دیوار دارد زیر و پشت بام بم
اهل دنیا را مطیع خویش کردن کار نیست
پر به اسانی توان دادن به چوب خام خم
وعظ را نتوان به نیرنگ غرض بد نام کرد
این فسون بر هر که می خواهی برون دام دم
بی لب نوشین او بیدل به بزم عیش ما
گشت مینا و قدح را باده در اجسام سم
رفت فرصت ز کف اما من حیرت زده هم
انقدر دست ندارم که توان سود بهم
حیرتم گشت قفس ورنه درین عبرتگاه
چون نگاهم همه تن جوهر ایینه رم
شمع عبرتگه دل ناله داغ الودست
بایدم شاخ گلی کرد درین باغ علم
سر خورشید به فتراک هوا می بندد
گردنی کز ادب تیغ تو می گردد خم
بیخودی گر ببرد خامه ام از چنگ شعور
وصف چشمت به خط جام توان کرد رقم
صافی دل مده از دست به اظهار کمال
نسخه اینه مپسند ز جوهر بر هم
چشمه فیض قناعت غم خشکی نکشد
اب یاقوت به صد سال نمی گردد کم
ابرویی که بود عاریتی روسیهی است
جمله زنگ ست اگر اینه بردارد نم
غنچه وا شده اغوش وداع رنگ ست
به فسون دل خرم نتوان شد خرم
حرف ناصح ز خیال تو نشد مانع ما
ارزو نیست چراغی که توان کشت به دم
عجز رفتار همان مرکز جمعیت ماست
قدم از ابله ان به که ندزدد شبنم
کو مقامی که توان مرکز هستی فهمید
از زمین تا فلک اغوش گشوده ست عدم
نامداری هوسی بیش ندارد بیدل
به نگین راست نگردد خم پشت خاتم
موج ما را شرم دریای کرم
تا قیامت برنمی ارد ز نم
درکنار فطرت ما داد عشق
لوح محفوظ نفهمیدن رقم
سطری از خط جین ما نگاشت
سرنگونی بر نیامد از قلم
اسمانها سر به جیب فکر ماست
تاکجا بار امانت برد خم
بی وجود اثار امکان باطل است
پرتو خورشید می جوشد بهم
نیست موج و اب جز ساز محیط
بر حدوث اینجا نمی چربد قدم
هم کنار گوهر اسوده ست موج
در بر ارام خوابیده است رم
جهل و اگاهی ز هم ممتاز نیست
این سر افزود انچه زان سر گشت کم
گردباد اسا درین صحرای وهم
می دود سر بر هوا سعی قدم
امتحان گر سنگ و گل بر هم زند
فرق معدوم است در دیر و حرم
ذره تا خورشید معدوم است و بس
می خورد عرفان به نادانی قسم
بعد معنی کسب مایی و تویی است
قرب تحقیق اینکه می گویی منم
شخص حیرت مانع تمثال نیست
می کند ایینه داری ها ستم
عالمی را از عدم دور افکند
این من و مای به هستی متهم
بیدل از تبدیل حرف دال و نون
شد صمد بیگانه لفظ صنم
بسکه دارد سوختن چون مجمرم در دل مقام
دور می گردد عرق تا می تراود در مشام
بسمل سعی فنایم بگذر از تسکین من
چون شرار کاغذم خواهد تپیدن کرد رام
بی ندامت نیست عشق از اه ارباب هوس
شعله رخت ماتمی دارد ز دود چوب خام
جز عمل ایینه دار جوهر تحقیق نیست
امتحان تا محو باشد تیغ می بندد نیام
فهم صورت دیگر و ادراک معنی دیگر است
گوش می باشد ز چشم اینه حسن کلام
گر کمالت نیست از رنج زوال اسوده باش
ایمن است از کاستن تا ماه باشد ناتمام
خرمی می خواهی از افسرده طبعیها برا
قدر دان بوی گل بودن نمی خواهد زکام
سوخت خلقی برامید پخته کاریها نفس
کیست تا فهمد که ماییم و همین سودای خام
عیش دنیا شور بازیگاه شیطانست و بس
چند باید بود محو انفعال از احتلام
فرصت نیرنگ هستی پر تنک سرمایه است
تا تو اغوشی گشایی وصل می گردد پیام
بس که دارد گریه بر نومیدی نخجیر من
جای تخم اشک می ریزد گره از چشم دام
سوختم از برق نیرنگ برهمن زاده ای
کز رمیدن واکند اغوش گوید رام رام
ناز پروردی که موج گوهرش گرد رم است
ترک تمکینش نبندد صورت از سعی خرام
تا دو روزی دام چیند رنگ بر عنقای ما
حلقه ای چند از پر طاووس بایدکرد وام
بیدل از سامان رنگ ایینه روشن کرده ایم
بود داغ شمع ما را تازگی موقوف شام
سنگ راهم می خورد حرصی که دارد احتشام
روز اول طعمه از جزو نگین کرده ست نام
خانه روشن کرده ای هشدار ای مغرور جاه
انقدر فرصت ندارد افتاب روی بام
پختگی نتوان به دست اورد بی سعی فنا
غیر خاکستر خیال شعله هم خام است خام
تا سخن باقی بود درد است صهبای کمال
نیست غیر از خامشی چون صاف می گردد کلام
نامداران زخمی خمیازه جمعیتند
سخت محروم است ناسور نگین از التیام
ذلتی در پرده امید هرکس مُضمر است
کاسه دریوزه صیاد دارد چشم دام
بیخبر فال تماشا می زنی هشیار باش
شمع را واکردن چشم است داغ انتقام
به که ما و من به گوش خامشی ریزد کسی
ورنه تا مژگان زدن افسانه می گردد تمام
طبع در نایابی مطلب سراپا شکوه است
تا بود از می تهی لبریز فریادست جام
بر نیاید شبهه در ملک یقین از انقلاب
روز روشن سایه را با شخص نتوان یافت رام
فکر استعداد خود کن فیض حرفی بیش نیست
صبح بهر عالمی صبح است و بهر شام، شام
همت ازاد را بیدل ره و منزل یکی ست
نغمه را در جاده های تار می باشد مقام
عمرها شد نقد دل بر چشم حیران است وام
انچه می یابم به مینا می کنم تکلیف جام
از زبان بینواییهای دل غافل مباش
غنچه چندین تیغ خون الود دارد در نیام
حسرت لعلی که پرواز اشیان بیخودی ست
می گشاید موج می بال نگاه از چشم جام
ناله ام یارب چسان خاطرنشین او شود
نامه خاموشی بیان، قاصد فراموشی پیام
هر چه دارد خانه ایینه بیرنگ است و بس
محو افسون دلم، تمثال کو، حیرت کدام
رهنورد زندگی را سعی پا درکار نیست
بعد ازین بر جا نشین و از نفس بشمار گام
تهمت اسودگی بر ما سبکروحان مبند
از صدا مشکل که گردد جلوه گر غیر از خرام
احتیاج ما هوس پیرایه ابرام نیست
موج در گوهر زبانها دارد اما محو کام
اعتبارات جهان ایینه دار کاهش است
پهلوی خود می خورد نقش نگین از حرص نام
گر هوایی در سرت پیچیده است از خود برا
خانه ما انسوی افلاک دارد پشت بام
عافیت خواهی قناعت کن به وضع بیکسی
شمع این وبرانه فانوسی ندارد غیر شام
مورث کفران نعمت هم وفور نعمت است
از طبیعت توسنی می ارد اب بی لجام
یک تأمل وار هم کم نیست سامان حباب
وای بر مغرور وهمی کز نفس خواهد دوام
نام را نقش نگین بیدل دلیل شهرت است
بیشتر پرواز دارد ناله مرغان دام
گهی حجاب وگه ایینه جمال توام
به حیرتم که چها می کند خیال توام
مزاج شوقم از اب وگل تسلی نیست
جنون سرشته غبار رم غزال توام
کلاه گوشه پروازم اسمان سایی ست
ز بس چو ارزوی خود شکسته بال توام
بس است حلقه گوشم خم سجود نیاز
اگر به چرخ برایم همان هلال توام
ز امتیاز فنا و بقا نمی دانم
جز اینکه ذره خورشید بی زوال توام
زمانه گر نشناسد مرا به این شادم
که من هم اینه حسن بی مثال توام
سپند من به فسردن چرا نه نازکند
نفس گداخته جستجوی خال توام
مباد هیچکس افت نصیب همچشمی
حنا گداخت که من نیز پایمال توام
به چشم تر نتوان شبنم بهار تو شد
عرق فروش گلستان انفعال توام
به خود نمی رسم از فکر ناقصی که مراست
زهی هوس که در اندیشه کمال توام
خیال وحشت و ارام حیرت ست اینجا
چه اشیان و چه پرواز زیر بال توام
خبر ز خویش ندارم جز اینکه روزی چند
نگاه شوق تو بودم کنون خیال توام
زمین معرفت از ریشه دویی پاک است
چرا زخویش نیایم برون نهال توام
ز شرم بیدلی خود گداختم بیدل
دلی ندارم و سودایی وصال توام
دست و پا گم کرده شوق تماشای توام
افکند یارب سر افتاده در پای توام
اینکه رنگم می پرد هر دم به ناز بیخودی
انجمن پرداز خالی کردن جای توام
خانمان پرداز الفت را چه هستی کو عدم
هر کجا مژگان گشایم گرد صحرای توام
هیچکس اواره گرد وادی همت مباد
مطلب نایاب خویشم بسکه جویای توام
نقد موهوم حباب انگه به بازار محیط
زبن بضاعت اب سازد کاش سودای توام
خواه درد ارم به شوخی خواه صاف ایم به جوش
همچو می از قلقل اهنگان مینای توام
کیست گردد مانع مطلق عنانیهای من
موج بی پروای توفان خیز دریای توام
سجده ها دارم به ناز هستی موهوم خویش
کاین غبار سرمه جوهر گرد مینای توام
در محبت فرق تمییز نیاز و ناز کو
هر قدر مجنون خویشم محو لیلای توام
می شکافم پرده هستی تو می ایی برون
نقش نامت بسته ام یعنی معمای توام
گرمی هنگامه موج و محیط امروز نیست
تا تو افشای منی من ساز اخفای توام
می شنیدم پیش ازین بیدل نوای قدسیان
این زمان محو کلام حیرت انشای توام
صورت خود ز تو نشناخته ام
اینقدر اینه پرداخته ام
گر فروغی ست درین تیره بساط
رنگ شمعی ست که من باخته ام
رم اهو به غبارم نرسد
در قفای نگهی تاخته ام
دوری یار و صبوری ستم است
ابم از شرم که نگداخته ام
داغ تحقیق به تقلیدم سوخت
کاش پروانه شود فاخته ام
برده ام بر فلک افسانه لاف
صبح خیز از نفس ساخته ام
شرم حیرت مژه خواباندن داشت
تیغها سر به نیام اخته ام
فرصت ناز حباب انهمه نیست
سر به بی گردنی افراخته ام
هستی از خویش گذشتن دارد
یک دو دم با سر پل ساخته ام
بیدل این بار که بر دوش من است
مژه تا خم شود انداخته ام
بیدست و پا به خاک ادب نقش بسته ام
در سایه تأمل یادش نشسته ام
فریاد ما به گو ش ترحم شنیدنی است
پربینوا چو نغمه تارگسسته ام
ای کاش سعی بیخودیی داد ما دهد
بالی که داشت رنگ به حیرت شکسته ام
گوشی که بر فسانه ما وا رسد کجاست
حرمان نصیب ناله دلهای خسته ام
جمعیم چون حواس در اغوش یکنفس
گلهای چیده به همین رشته دسته ام
خجلت نیاز دعوی مجهول ماکه کرد
نگذشته زین سو ان سوی افلاک جسته ام
این است اگر عقوبت اسباب زندگی
از هول مرگ و وسوسه حشر رسته ام
بیدل مپرس از ره هموار نیستی
بی چین تر از نفس همه دامن شکسته ام
نیرنگ جلوه ای که به دل نقش بسته ام
طاووس می پرد به هوا رنگ جسته ام
با موج گوهرم گرو تاختن بجاست
من هم به سعی ابله دامن شکسته ام
افسون الفت دل جمعم ماثر است
چون بوی گل به غنچه توان بست دسته ام
موج گهر خمار تپیدن نمی کشد
برخاسته ست دل ز غبار نشسته ام
وضع سحر مطالعه عبرت ست و بس
عالم بهار دارد و من سینه خسته ام
در ضبط عیش جرأت خمیازه ات رساست
میدان کشیدن رگ ساز گسسته ام
بیدل به طوف دامن نازش چسان رسم
سعی غبار نم زده پر شکسته ام
باز برخود تهمت عیشی چو بلبل بسته ام
اشیانی در سواد سایه گل بسته ام
نسخه ایینه دل دستگاه حیرتست
چون نفس ناچار پیمان با تأمل بسته ام
بر تو تا روشن شود مضمون از خود رفتنم
نامه اهی به بال نکهت گل بسته ام
تا نفس باقیست باید بست در هر جا دلی
عالمی بر جلوه و من بر تغافل بسته ام
چون صدا سیرم برون ازکوچه زنجیر نیست
گر زگیسو برگزفتم دل به کاکل بسته ام
نیستم دلکوب این محفل چو مینای تهی
پیشتر از رفتن خود بار قلقل بسته ام
از گهر ضبط عنان موج دریا روشن است
جزوی از دل دارم و شیرازه کل بسته ام
دوش ازادی تحمل طاقت اسباب نیست
خفته ام بر خاک اگر بار توکٌل بسته ام
از هجوم ناتوانیها به رنگ ابله
تا ز روی قطره ابی بگذرم پل بسته ام
یاد شوخیهای نازت دارد ایجاد بهار
محو دستار توام گل بر سرگل بسته ام
گردش رنگ از شرارم شعله جواله ریخت
نقش جامی دیگر از دور و تسلسل بسته ام
خط او شیرازه اشفتگی های من است
از رگ یک برگ گل، صد دسته سنبل بسته ام
در خیال گردش چشمی که مستی محو اوست
رفته ام جایی که رنگ ساغر مل بسته ام
می دهم خود را به یادش تا فراموشم کند
مصرعی در رنگ مضمون تغافل بسته ام
اوج عزت نیست بیدل دلنشین همتم
پرتو خورشیدم، احرام تنزّل بسته ام
با هیچکس حدیث نگفتن نگفته ام
درگوش خویش گفته ام و من نگفته ام
زان نور بی زوال که در پرده دل است
با افتاب انهمه روشن نگفته ام
این دشت و در به ذوق چه خمیازه می کشد
رمز جهان جیب به دامن نگفته ام
گلها به خنده هرزه گریبان دریده اند
من حرفی از لب تو به گلشن نگفته ام
موسی اگر شنیده هم از خود شنیده است
انی انا اللهی که به ایمن نگفته ام
ان نفخه ای کز او دم عیشی گشود بال
بوی کنایه داشت مبرهن نگفته ام
پوشیده دار انچه به فهمت رسیده است
عریان مشو که جامه دریدن نگفته ام
ظرف غرور نخل ندارد نیاز بید
با هرکسی همین خم گردن نگفته ام
در پرده خیال تعین ترانه هاست
شیخ انچه بشنود به برهمن نگفته ام
هر جاست بندگی و خداوندی اشکار
جز شبهه خیال معین نگفته ام
افشای بی نیازی مطلب چه ممکن است
پرگفته ام ولی به شنیدن نگفته ام
این انجمن هنوز ز ایینه غافل است
حرف زبان شمعم و روشن نگفته ام
افسانه رموز محبت جنون نواست
هر چند بی لباس نهفتن نگفته ام
این ما و من که شش جهت از فتنه اش پُر است
بیدل توگفته باشی اگر من نگفته ام
در راه عشق توشه امنی نبرده ام
از دیر تا به کعبه همین سنگ خورده ام
هستی جنون معامله صبح و شبنم است
اشکی چکیده تا رگ اهی فشرده ام
محمل کش تصور خلد انتظار کیست
گامیست ارزو که به راهی سپرده ام
پیری هزار رنگ ملالم ز مو دماند
تا روشنت شود چقدر سالخورده ام
امروز نامه ام ز بر یار می رسد
من گام قاصد از تپش دل شمرده ام
در یاد جلوه ای که بهشت تصور است
اهی نکرد گل که به باغش نبرده ام
اجزای من قلمرو نیرنگ ناز اوست
نقاش خامه گیر ز موی سترده ام
خجلت چو شمع کشته ز داغم نمی رود
ایینه زنگ بسته ز وضع فسرد ه ام
گامی به جلوه ای و ز رنگم برارگرد
از خویش رفتنی به خرامت سپرده ام
در خاک تربتم نفسی می زند غبار
بیدل هنوز زنده عشقم، نمرده ام
هستی نیاز دیده نمناک کرده ام
تا شمع سان جبین زعرق پاک کرده ام
راهم به کوچه دگر است از رم نفس
زبن موج می سراغ رگ تاک کرده ام
تیغی به جاده دم الفت نمی رسد
سیر هزار راه خطرناک کرده ام
دل از نفس نمی گسلد ربط ارزو
این رشته را خیال چه فتراک کرده ام
طاقت به دوش کس ننهد بار احتیاج
وامانده ام که تکیه بر افلاک کرده ام
از ضعف پیریی که سرانجام زندگی ست
دندان غلط به ریشه مسواک کرده ام
پر بیدماغ فطرتم از سجده ام مپرس
سر بود گوهری که کنون خاک کرده ام
گرد شکستم از چه نخندد به روی کار
مزدوری قلمرو ادراک کرده ام
بیدل حنایی از چه نگردد بیاض چشم
خطها به خون نوشته ام و پاک کرده ام
شمعی از وحشت نگاهی انجمن گم کرده ام
بلبلی از پر فشانیها چمن گم کرده ام
حسرت جاوید از نایابی مطلب مپرس
نارسایان انچه می جویند من گم کرده ام
ای تمنا نوحه کن بر کوشش بیحاصلم
جستجوها دارم اما یافتن گم کرده ام
هیچکس چون من زمان فرسوده فرصت مباد
تا سراغ رنگ می پرسم چمن گم کرده ام
می شدم من هم به وحشت هم عنان رنگ و بو
لیک چون گل دستگاه پر زدن گم کرده ام
روز و شب خون می خورم در پرده بیطاقتی
گفت و گوی لالم و راه دهن گم کرده ام
چون سپند از بی نواییهای من غافل مباش
ناله واری داشتم در سوختن گم کرده ام
یافتن گم کردنی می خواهد اما چاره نیست
کاش گم کرده چه سازم گم شدن گم کرده ام
بیدل از درد بیابان مرگی هوشم مپرس
بیخودی می داند ان راهی که من گم کرده ام
نورِ جان در ظلمت ابادِ بدن گم کرده ام
اه ازین یوسف که من در پیرهن گم کرده ام
وحدت از یادِ دویی اندوه ِ کثرت می کند
در وطن، ز اندیشه غربت، وطن گم کرده ام
چون نم اشکی که از مژگان فروریزد به خاک
خویش را در نقشِ پای خویشتن گم کرده ام
از زبان دیگران دردِ دلم باید شنید
کز ضعیفی ها چو نی راهِ سخن گم کرده ام
موجِ دریا در کنارم، از تک وپویم مپرس
انچه من گم کرده ام نایافتن گم کرده ام
گر عدم حایل نباشد زندگی موهوم نیست
عالمی را در خیالِ ان دهن گم کرده ام
تا کجا یا رب نوی دوزد گریبان مرا
چون گل، اینجا، یک جهان دلقِ کهن گم کرده ام
عمرها شد همچو نالِ خامه، می پیچم به خویش
پیکرِ چون رشته ای در پیرهن گم کرده ام
شوخیِ پروازِ من رنگِ بهارِ نازِ کیست
چون پرِ طاووسِ خود را در چمن گم کرده ام
چون نفس از مدّعای جست وجو اگه نی ام
این قدر دانم که چیزی هست و من گم کرده ام
هیچ جا بیدل سراغِ رنگ های رفته نیست
صد نگه چون شمع در هر انجمن گم کرده ام
زان بهار ناز حیرانم چه سامان کرده ام
چون گل امشب تا گریبان گل به دامان کرده ام
بوی گل می اید از کیفیت پرواز من
بال و پر رنگ از نوای عندلیبان کرده ام
بی نشانی مشربی دارم که مانند نگاه
اینه در دستم و تمثال پنهان کرده ام
نقش این نه شیشه گر یادم نباشد گو مباش
سیر مینایی دگر در طاق نسیان کرده ام
با شرار کاغذ عشرت گرو تاز وفاست
هر گه از خود رفته ام سیر چراغان کرده ام
از جنون سامانی کیفیت عنقا مپرس
انقدر پوشیده ام خود را که عریان کرده ام
بر که نالد فطرت از بیداد تشویش نفس
خانه ایینه ای دارم که ویران کرده ام
ز انتظار صبح باید بر چراغم خون گریست
بهر یک لب خنده چندین اشک نقصان کرده ام
در غم نایابی مطلب که جز وهمی نبود
سوده ام دستی که همت را پشیمان کرده ام
جز غم سیل فنا دیگر چه باید خوردنم
از فضولی خویش را در دشت مهمان کرده ام
ابر را گفتم چه باشد باعث سیرابی ات
گفت وقتی گریه بر عاجز گیاهان کرده ام
بیدل از داغ چراغ خامشم غافل مباش
نرگسستان چشمکی خس پوش مژگان کرده ام
دیده مشتاقی از هر مو به بار اورده ام
نخل بادامی ز باغ انتظار اورده ام
ششجهت دیدارگل می چیند از اجزای من
از تحیر زور بر ایینه زار اورده ام
حاصل معنیست با حسن عبارت ساختن
کعبه جویان رو به خاک پای یار اورده ام
تاکشد شوق انتظار خجلت از افسردگی
رنگ می جستم براتی بر بهار اورده ام
چشم ان دارم که گیرم عالمی را در کنار
چون مژه هر چند یک اغوش وار اورده ام
ای ادب بگذار تا مشق جنونی سرکنم
اخر این لوح جبین بهر چه کار اورده ام
سادگی می خندد از ایینه اندیشه ام
دل ندارد هیچ و من بهر نثار اورده ام
ذره را از خودفروشی شرم باید داشتن
بی فضولی نیست هر چند انکسار اورده ام
بیدلانت عالمی دارند در بار نیاز
تحفه ام این بس که خود را در شمار اورده ام
به صد غبار درین دشت مبتلا شده ام
به دامن که زنم دست از او جدا شده ام
جنون به هر بن مویم خروش دیگر داشت
چه سرمه زد به خیالم که بی صدا شده ام
هنور ناله نی ام تا رسم به گوش کسی
به صد تلاش نفس اه نارسا شده ام
قفس به درد که از چاک دل گشود اغوش
اگر ندید که بی بال و پر رها شده ام
خضر ز گرد پراکنده چشم می پوشد
چه گمرهی ست که من ننگ رهنما شده ام
شرار سنگ به این شور فتنه پردازی
نبودم این همه کامروز خودنما شده ام
چو صبح با عرق شبنم اختیارم نیست
ز خنده منفعلم محرم حیا شده ام
به معنی ان همه محتاج نیستم لیکن
ز قدردانی ناز غنی گدا شده ام
ز اتفاق تماشای این بهار مپرس
نگاه عبرتم و با گل اشنا شده ام
چو موی ریخته پا مال خار و خس تاکی
ز زندگی خجلم از سر که وا شده ام
به هستی ام غم بست و گشاد دل خون کرد
ستمکش نفسم بند این قفا شده ام
مباش منکر بی دست و پایی ام بیدل
که رفته رفته درین دشت نقش پا شده ام
پاکم از رنگ هوس تا به سجود امده ام
بر سر سایه چو دیوار فرود امده ام
انقدر عجز سرشتم که ز یک عقده دل
نه فلک ابله پا به نمود امده ام
حرف بیعانه سودای امیدم هیهات
در زیانخانه اندیشه سود امده ام
عمرها شدکه به کانون دل اتش زده اند
تا ز عبرت نفسی چند به دود امده ام
دل به خسّت گره و نقد نفس انباری
چقدر بی خبر از عالم جود امده ام
هیأتم صورت نقش پر عنقا دارد
این چه سحر است که در چشم وجود امده ام
غیب از اطلاق تعین گلف پیدایی ست
معنی مبتذلم تا به شهود امده ام
قاصد عالم رازم که درین عبرتگاه
نامه گم کرده خجالت به ورود امده ام
غیر رفتن به تماشاکده عالم رنگ
نیستم محرم عزمی که چه بود امده ام
عرض حاجت چه خیالست به خاکم بزند
عرق شرمم و از جبهه فرود امده ام
رم فرصت سر تعداد ندارد بیدل
من درین قافله دیر است که زود امده ام
ازکتاب ارزو بابی دگر نگشوده ام
همچو اه بیدلان سطری به خون الوده ام
موج را قرب محیط از فهم معنی دور داشت
قدردان خود نی ام از بسکه با خود بوده ام
بی دماغی نشئه اظهارم اما بسته اند
یک جهان تمثال بر ایینه ننموده ام
گر چراغ فطرت من پرتو ارایی کند
می شود روشن سواد افتاب از دوده ام
داده ام از دست دامان گلی کز حسرتش
رنگ گردیده ست هر گه دست بر هم سوده ام
در عدم هم شغل هستی خاک من اوارگیست
تا کجا منزل کند گرد هوا فرسوده ام
بر چه امید است یارب اینقدر جان کندنم
من که خجلت مزدتر از کار نافرموده ام
نی به دنیا نسبتی دارم نه با عقبا رهی
ناامیدی در بغل چون کوشش بیهوده ام
اینقدر یارب پر طاووس بالینم که کرد
بسته ام صد چشم اما یک مژه نغنوده ام
دستگاه نقد هر چیز از وفور جنس اوست
خاک بر سرکرده باشم گر به خویش افزوده ام
بیدل از خاکستر من شعله جولانی مخواه
اخگری در دامن فرسودگی اسوده ام
بسکه بی روی تو لبریز ندامت بوده ام
همچو دریا عضو عضو خویش بر هم سوده ام
از کف خاکستر من شعله جولانی مخواه
اخگری در دامن افسردگی اسوده ام
در خیالت حسرتی دارم به روی کار و بس
همچو دل یک صفحه رنگ امید اندوده ام
سودها دارد زیان من که چون مینای می
هر چه از خود کاستم بر بیخودی افزوده ام
هیچکس حیرت نصیب لذت کلفت مباد
دوش هر کس زیر باری رفت من فرسوده ام
بسته ام چشم از خود و سیر دو عالم می کنم
این چه پرواز است یارب در پر نگشوده ام
نی به دنیا نسبتی دارم نه با عقبا رهی
ناامیدی در بغل چون کوشش بیهوده ام
گر چه قطع وادی امیدگامی هم نداشت
حسرت اگاهست از راهی که من پیموده ام
در عدم هم شغل مشت خاکم از خود رفتن است
تا کجا منزل کند گرد هوا الوده ام
نیست باکم بیدل از درد خمار عافیت
صندلی در پرده دارد دست بر هم سوده ام
بی تو در هر جا جنون جوش ندامت بوده ام
همچو دریا عضو عضو خویش بر هم سوده ام
چون زمین زبن بیش نتوان بردبار وهم بود
دوش هرکس زیر باری رفت من فرسوده ام
در خیالت حسرتی دارم به روی کاروبس
همچو دل یک صفحه رنگ امید اندوده ام
روزگار بی تمیزی خوش که مانند نگاه
می روم از خویش و می دانم همان اسوده ام
سودها مزد زیان من که چون مینای می
هر چه از خودکاستم بر بیخودی افزوده ام
بسته ام چشم از خود و سیر دو عالم می کنم
این چه پرواز است یارب در پر نگشوده ام
گر چه قطع وادی امیدگامی هم نداشت
حسرت اگاهست از راهی که من پیموده ام
بسکه دارد پاس بیرنگی بهار هستی ام
عمرها شد در لباس رنگم و ننموده ام
نیستم اگه چه دارد خلوت یکتایی اش
اینقدر دانم که انجا هم همین من بوده ام
نیست بیدل باکم از درد خمار عافیت
صندلی در پرده دارد دست بر هم سوده ام
برق حسنی در نظر دارم به خود پیچیده ام
جوهر ایینه یعنی موی اتش دیده ام
نادمیدن زین شبستان پاس ناموس حیاست
چون سحر عمریست خود را با نفس دزدیده ام
هر قدر پر می زنم پرواز محو بیخودی است
ازکجا یارب عنان رنگ گردانیده ام
تا ابد می بایدم خط بر شکست دل کشید
در غبار موی چینی چون صدا لغزیده ام
جز ندامت چاره درد سر اسباب نیست
صندل انشای کف دست به هم ساییده ام
محو گردد کاش از ایینه ام نقش کمال
کز صفا تا جوهرم باقیست دامن چیده ام
صورت پیدایی و پنهانی سازم یکیست
هرکجایم چون صدا عریانیی پوشیده ام
زندگی یارب تماشاخانه دیدار کیست
گل فروش صد چمن تعبیر خوابی دیده ام
غیررا درخلوت تحقیق معنی بارنیست
جز به گوش گل صدای بوی گل نشنیده ام
صد قیامت رفته باشد تا ز خود یابم خبر
قاصدم لیک از جهان ناز برگردیده ام
پابه خاکم زن که مژگان غبارم وا شود
گر تو بیدارم نسازی تا ابد خوابیده ام
بیدل از بی دست وپاییهای من غافل مباش
چون ضعیفی گوشمال گردن بالیده ام
چون تپش در دل نفس دزدیده ام
موجم اما در گهر لغزیده ام
مستی ام از مشرب میناگری ست
هر قدر بالیده ام کاهیده ام
رفتن رنگم به ان کو می برد
از که راه خانه ات پرسیده ام
حیرتم ایینه تحقیق نیست
اینقدر دانم که چیزی دیده ام
فطرت شمع از گدازم روشن است
سوختن را ابرو فهمیده ام
عالم رنگست سر تا پای من
در خیالت گرد خود گردیده ام
چون سحر از وحشتم غافل مباش
تا گریبان دامن از خود چیده ام
کسوت هستی چه دارد جز نفس
از همین تار اینقدر بالیده ام
رنگ تا باقیست ازادی کجاست
بهر خود چون گل نفس دزدیده ام
عمرها شد از خم دیوار عجز
سایه پیدا کرده ام خوابیده ام
شرم هستی از خود اگاهم نخواست
تا شدم عریان مژه پوشیده ام
بیدل افسون کری هم عالمی است
گوشم اما حرف کس نشنیده ام
حرف داغی لاله سان زبر زبان دزدیده ام
مغز دردی همچو نی در استخوان دزدیده ام
نم نچید از اشک مژگان تحیر ساز من
عمرها شد دست از این تردامنان دزدیده ام
گر همه توفان کنم موجم خروش اهنگ نیست
بحرم اما در لب ساحل زبان دزدیده ام
بر سرکوی تو هم یارب نینگیزد غبار
ناله دردی که از گوش جهان دزدیده ام
سایه از بی دست و پایی مرکز تشویش نیست
عافیتها در مزاج ناتوان دزدیده ام
همچو عمر از وحشت حیرت سراغ من مپرس
روز و شب می تازم از خوبش و عنان دزدیده ام
هستی من تا به کی باشد حجاب جلوه ات
اتشی در پنبه، ماهی در کتان دزدیده ام
چون مه نو گر همه بر چرخ بردم داغ شد
جبهه ای کز سجده ان استان دزدیده ام
رنگ من یارب مباد از چشم گریان نم کشد
این ورق از دفتر عیش خزان دزدیده ام
می توانم عمرها سیراب چون ایینه زیست
زین قدر ابی که من در جیب نان دزدیده ام
خورده ام عمری خراش از چربی پهلوی خویش
تا شکم از خوردنیها چون کمان دزدیده ام
معنیم یکسر گهر سرمایه گنج غناست
نیست زان جنسی که گویی از کسان دزدیده ام
ای هوس از تهمت پرواز بدنامم مخواه
همچو گل مشت پری در اشیان دزدیده ام
درکتاب وهم عنقا نیز نتوان یافتن
لفظ ان نامی که از ننگ و نشان دزدیده ام
در گره وار تغافل نقد و جنس کاینات
بسته ام چشم و زمین تا اسمان دزدیده ام
هر نفس بیدل بتابی دیگرم خون می کند
رشته اهی که از زلف بتان دزدیده ام
عافیتها در مزاج پرفشان دزدیده ام
چون شرر در جیب پرواز اشیان دزدیده ام
بایدم از دیده تحقیق پنهان زیستن
ناتوانیها از ان موی میان دزدیده ام
با خیال عارضت خوابم چه سان اید به چشم
حلقه زلف انچه دارد من همان دزدیده ام
نیست گوشی کز تپشهای دلم اگاه نیست
چون جرس از سادگی جنس فغان دزدیده ام
دل ز ضبط ارزو خون شد من از ضبط نفس
او متاع کاروان من کاروان دزدیده ام
داغ عشقی دارم از تشویق احوالم مپرس
مفلسم انگه نگین خسروان دزدیده ام
در جهان یک گوش بر اهنگ ساز درد نیست
صد قیامت شور دل زیر زبان دزدیده ام
تا ابد می بایدم غلتید در اغوش خویش
قعر این سیماب گون بحرم کران دزدیده ام
هرزه خرج نقد فرصت بود دل از گفتگو
تا نفس دزدیده ام گنج روان دزدیده ام
هر نفس شوری دگر در دل قیامت می کند
اینقدر توفان نمی دانم چه سان دزدیده ام
وحشت من چون شرر فرصت کمین جهد نیست
دامن رنگی که دارم بر میان دزدیده ام
دم زدن تا چرخ بر می اردم زین خاکدان
در نفس چون صبح چندین نردبان دزدیده ام
یک قلم جنس دکان ما و من شور و شر است
مفت راحتها که خود را زین میان دزدیده ام
بیدل از ناموس اسرار تمنایم مپرس
سینه از اه و لب از جوش فغان دزدیده ام
سینه چاک یک جهان گرد هوس بالیده ام
صبح ازادی چه حرف است این قفس بالیده ام
طمطراق گفتگوی بی اثر فهمیدنی ست
کاروانی چند اواز جرس بالیده ام
انفعال همتم، ننگ جهان فطرتم
ارزویی در دماغ بوالهوس بالیده ام
در خرابات ظهورم نام هستی تهمتی ست
چون حباب جرم مینا بی نفس بالیده ام
سوختن هم مفت فرصت بود اما مایه کو
پهلوی خشکی به قدر یک دو خس بالیده ام
هر غباری در هوای دامنی پر می زند
من هم ای حسرت کشان زین دسترس بالیده ام
ناله ام اما نمی گنجم درین نه انجمن
یارب این مقدار در یاد چه کس بالیده ام
غیر دریا چیست افسون مایه ناز حباب
می درم پیراهنت بر خود ز بس بالیده ام
بیدل از ساز ضعیفیهای من غافل مباش
صور می خندد طنینی کز مگس بالیده ام
سر اگر بر اسمان یا بر زمین مالیده ام
استانش کرده ام یاد و جبین مالیده ام
برگ و ساز تر دماغیهای من فهمیدنی ست
عطری از پیراهنش در پوستین مالیده ام
سوز دل احسان پرست هر فسردن مایه نیست
من به کار شعله چون شمع انگبین مالیده ام
موی پیری شعله امید را خاکستر است
درد سر معذور صندل بر جبین مالیده ام
کوکبم ایینه در زنگار گمنامی گداخت
حرص پندارد سیاهی بر نگین مالیده ام
گوهر صد ابرو در پرده حل کرد احتیاج
تا عرق واری به روی شرمگین مالیده ام
جز ندامت نیست کار حرص و من بی اختیار
از پی مالیدن دست استین مالیده ام
ناله دل گر کسی نشنید جای شکوه نیست
گوش خود باری به این صوت حزین مالیده ام
نیستم بیدل هوس پروانه این انجمن
چشم عبرت بر نگاه واپسین مالیده ام
بسکه نیرنگت قدح چیده ست در اندیشه ام
می کند طاووس فریاد از شکست شیشه ام
تخم عجزم در زمین ناامیدی کشته اند
ناله می بالد به رنگ تار ساز از ریشه ام
یک نفس در سینه ام بی شور سودای تو نیست
می کندتا خارو خس چون شیر تب در بیشه ام
کسب دردی تا نگردد دستگاه مدعا
نیست ممکن رفع بیکاری به چندین پیشه ام
قصه فرهاد من نشنیده می باید شمرد
سرمه جوهر نهان دارد صدای تیشه ام
مزرعم افت کمین شوخی نشو و نماست
چون نفس می سوزد اخر از دویدن ریشه ام
بس که اسباب تعلقهای من وارستگی است
بی گره خیزد به رنگ ناله نی از بیشه ام
انقدرها لفظم از معنی ندارد امتیاز
در لطافت محو شد فرق پری از شیشه ام
بیدل اب گوهر از تشویش امواج منست
با دل نفسرده فارغ از هزار اندیشه ام
بیخودی ننهفت اسرار دل غم پیشه ام
بوی می اخر صدا شد از شکست شیشه ام
دیگ بحر از جوش ننشیند به سرپوش حباب
مهر خاموشیست داغ شورش اندیشه ام
در بن هر موی من چندین امل پر می زند
همچو تخم عنکبوت از پای تا سر ریشه ام
نیست تا ابی زند بر اتش بنیاد من
گر نباشد خجلت شغل محبت پیشه ام
عمرها شد در جنون زار طلب برده است پیش
ناز چشم اهو از داغ پلنگان بیشه ام
گر نفس در سینه می دزدم صلای جلوه ایست
نیست غافل صورت شیرین ز عجز تیشه ام
رنگ شمعی کرده ام گل از خرابات هوس
باده می باید کشیدن در گداز شیشه ام
با همه کمفرصتی از لنگر غفلت مپرس
سنگ در طبع شرر می پرورد اندیشه ام
ناله ها ارکلفت دل در نقاب خاک ماند
سوخت بیدل در غبار دانه سعی ریشه ام
از جراحت زار دل چیده ست دامان ناله ام
می رسد یعنی ز کوی گل فروشان ناله ام
دیده دردالوده محرومی دیدار کیست
کز شکست اشک می جوشد ز مژگان ناله ام
همعنان درد دل عمریست از خود می روم
نسبتی دارد به ان سرو خرامان ناله ام
دید و وادیدم برون پرده رنگ ست و بس
هر کجا باشم چه پیدا و چه پنهان ناله ام
با دو عالم اضطراب اظهار مطلب خامشی است
صد جرس دل دارم اما نیست امکان ناله ام
دوش کز بام ازل افتاد طشت کاف و نون
گر تأمل محرم معنی است من ان ناله ام
خنده گل را نمک از شور بلبل بوده است
حسن او بی پرده شد تا گشت عریان ناله ام
درد عشقم قصه من بشنو و خاموش باش
تا نهانم، داغ، چون گشتم نمایان ناله ام
از شکست شیشه دل انقدر غمگین نی ام
درد ان دارم که خواهد شد پریشان ناله ام
چون سپندم نیست خاکستر دلیل خامشی
سرمه گشتم تا ببیند چشم یاران ناله ام
راز دل چون موج پوشیدن ندارد ساز من
می درد در هر تپیدن صد گریبان ناله ام
بیدل از مشت غبار حسرت الودم مپرس
یک بیابان خار خارم، یک نیستان ناله ام
در جنون گر نگسلد پیمان فرمان ناله ام
بعد ازین، این نه فلک گوی است و چوگان ناله ام
هر نگه مدّی به خون پیچیده صد ارزوست
هوش کو تا بشنود از چشم حیران ناله ام
مستی ِ حسن و جنون ِ عشق از جام ِ من است
در گلستان رنگم و در عندلیبان ناله ام
بس که خون ارزو در پرده دل ریختم
گر چه زخمی بود هر جا شدنمایان ناله ام
عمرها شد در سواد بیکسی دارم وطن
اه اگر نبود چراغ این شبستان ناله ام
ساز و برگِ عافیت یکبارم از خود رفتن است
چون نفس گر می شود کارم به سامان، ناله ام
هیچ جا از عضو امکان قابل تأثیر نیست
روزگاری شد که می گردد پریشان ناله ام
پوست از تن رفت و مغز از استخوان، اما هنوز
بر نمی دارد چو نی دست از گریبان ناله ام
گرد من از عالم پرواز عنقا هم گذشت
تا کجا خواهد رساند این خانه ویران ناله ام
گر به دامان ادب فرسود پایم باک نیست
گاه گاهی می کشد تا کوی جانان ناله ام
مژده ای اسودگی کز یک تپیدن چون سپند
من شدم خاکستر و پیچید دامان ناله ام
بیدل از عجزم زبان درد دل فهمیدنی ست
بی تکلف چون نگاه ناتوانان ناله ام
دوش چون نی سطر دردی می چکید از خامه ام
ناله ها خواهد پر افشاند ازگشاد نامه ام
شمع را جز سوختن اینه دار هوش نیست
پنبه گوشست یکسر سوز این هنگامه ام
تا به کی باشد هوس محوکشاکشهای ناز
داغ کرد اندیشه رد و قبول عامه ام
قدر دانی در بساط امتیاز دهر نیست
ورنه من در مکتب بی دانشی علامه ام
پیش من نه اسمان پشمی ندارد درکلاه
می دهد زاهد فریب عصمت عمامه ام
لوح امکان در خور بالیدن نطقم نبود
فکر معنیهای نازک کرد نال خامه ام
تا به کی پوشد نفس عریان تنیهای مرا
بیشتر چون صبح رنگ خاک دارد جامه ام
بیدل از یوسف دماغ بی نیاز من پراست
انفعال بوی پیراهن ندارد شامه ام
قصه دیوانگان دارد سراسر نامه ام
می تراود شور زنجیر از صریر خامه ام
دیگ زهدی در ادبگاه خموشی پخته ام
زبر سرپوش حباب از گنبد عمامه ام
در فراقت خواستم درد دلی انشا کنم
جوش زد خون پرده های دیده اشک از نامه ام
مشق راحت نیست مژگانی که می ارم بهم
بی رخت خط می کشد بر لوح هستی خامه ام
طاقت شور دماغ من ندارد کاینات
می زند اتش به عالم گرمی هنگامه ام
برنمی دارد دماغ وحدتم رنگ دویی
غنچه سان کرده است بوی خود معطر شامه ام
معنی ام اجزای بیرنگی ست بیدل چون حباب
اینقدرها شوخی اظهار دارد خامه ام
از خیالت وحشت اندوز دل بی کینه ام
عکس را سیلاب داند خانه ایینه ام
بس که شد ایینه ام صاف از کدورت های وهم
راز دل تمثال می بندد برون سینه ام
کاوش از نظمم گهرهای معانی می کشد
ناخن دخل است مفتاح درگنجینه ام
طفل اشکم، سر خط ازادی ام بیطاقتی است
فارغ از خوف و رجای شنبه و ادینه ام
حیرت احکام تقویم خیالم خواندنی است
تا مژه واری ورق گردانده ام پاربنه ام
در خراش ارزویم بس که ناخن ها شکست
اشیان جغد باید کرد سیر از سینه ام
تیغ چوبین را به جنگ شعله رفتن صرفه نیست
دل بپرداز ای ستمگر از غبار کینه ام
قابل برق تجلی نیست جز خاشاک من
حسن هر جا جلوه پرداز است من ایینه ام
تا کجا از خود برایم جوهر سعیم گداخت
بر هوا بسته است تشویش نفسها زینه ام
بیدل از افسردگیها جسمم اخر بخیه ریخت
ابر نیسانی برامد خرقه پشمینه ام
اشک شمعی بود یک عمر ابیار دانه ام
سوختن خرمن کنید از حاصل پروانه ام
تیره بختی فرش من اشفتگی اسباب من
حلقه زلف سیاه کیست یارب خانه ام
خرمن بیحاصلان را برق حاصل می شود
سیل هم از بیکسی گنجیست در وبرانه ام
ذوق چتر شاهی و بال هما منظورکیست ؟
کم نگردد سایه مو از سر دیوانه ام
رفته ام عمریست زین گلشن به یاد جلوه ای
گوش نه بر بوی گل تا بشنوی افسانه ام
در زراعتگاه چرخ مجمری همچون سپند
برگ دود ارد برون گر سبز گردد دانه ام
روزگاری شد که چون چشم ندامت پیشگان
باده ها ازگردش خود می کشد پیمانه ام
سیل را تا بحر ساز محملی در کار نیست
می برد شوقت به دوش لغزش مستانه ام
قبله خوانم یا پیمبر یا خدا یا کعبه است
اصطلاح عشق بسیار است و من دیوانه ام
عمرها شد دست من دامان زلفی می کشد
جای ان دارد که از انگشت روید شانه ام
شوخی اش از طرز پروازم تماشا کردنی ست
شمع رنگ بسته در بال و پر پروانه ام
چون حباب از نشئه سودای تحقیقم مپرس
بسکه می بالم به خود پر می شود پیمانه ام
عافیتها در نظر دارم ز وضع نیستی
چشم بر هم بسته واکرده ست راه خانه ام
چون نفس بیدل کلید ارزوها داشتم
قفل وسواس دل اخر کرد بی دندانه ام
برگ خودداری مجویید از دل دیوانه ام
ربشه ها دارد چو اشک از بیقراری دانه ام
قامت خم گشته بیش از حلقه زنجیر نیست
غیر جنبش ناله نتوان یافتن در خانه ام
خاک دامنگیر دارد سرزمین بیخودی
سیل بی تشویش دامی نیست از ویرانه ام
دل ز دست شوخی وضع نفس خون می خورد
شمع دارد لرزه از یاد پر پروانه ام
التفات زندگی تشویش اسبابست و بس
انقدر کز خویش دورم از هوس بیگانه ام
دستگاه عاریت خجلت کمین کس مباد
صد شبیخون ریخت نور شمع برکاشانه ام
دوستان را بس که افسون تغافل ننگ داشت
گوشها در چشم خواباندند از افسانه ام
مزرع افاق افت خرمن نشو و نماست
همچو راز ریشه ترسم پر برارد دانه ام
بسکه بر هم می زند بی جوهری اجزای من
چون دم شمشیر مژگان سر به سر دندانه ام
تا شود روشن تر اسبابی که باید سوختن
احتیاج شمع دارد خانه پروانه ام
زخمی ایجادم از تدبیر من اسوده باش
در شکستن گشت گم چون موی چینی شانه ام
بیدل از کیفیت شوق گرفتاری مپرس
ناله زنجیر هر جا گل کند دیوانه ام
تا دچار نازکرد ان نرگس مستانه ام
شوق جوشی زد که من پنداشتم میخانه ام
نشئه از خود ربای محرم وبیگانه ام
گردش رنگم، به دست بیخودی پیمانه ام
حیرتی دارم ز اسباب جهان در کار و بس
نقش دیوارست چون ایینه رخت خانه ام
ظرف و مظروف اعتبار عالم تحقیق نیست
وهم می گوید که او گنج است و من ویرانه ام
اتش هستی فسردم ارزو ابی نخورد
خاک کرد اخر هوای بازی طفلانه ام
موی کافوری ست نومیدی که شمع عمر را
صبح شد داغ نظر خاکستر پروانه ام
هستی موهوم نیرنگ خیالی بیش نیست
در نظر خوابم ولی درگوشها افسانه ام
عمرها شد در بیابان جنون دارم وطن
روشنست از چشم اهو روزن کاشانه ام
ای نسیم ازکوی جانان می رسی اهسته باش
همرهت بوی بهاری هست و من دیوانه ام
شوخی نشو و نما از موج گوهر برده اند
در غبار نادمیدن ریشه دارد دانه ام
موی مجنونم مپرس از طالع ناساز من
می زند گردون به سر چنگ ملامت شانه ام
ناله ها از شرم مطلب داغ دل گردید و سوخت
درد شد از سرنگونی نشئه در پیمانه ام
شوق اگر باقی ست، هجران جز فسون وصل نیست
شمعها در پرده می سوزم، دل پروانه ام
صید شوق بسملم بیدل نمی دانم که باز
خنجر و پیکان ناز کیست اب و دانه ام
شور افاق است جوشی از دل دیوانه ام
چون گهر در موج دریا ربشه دارد دانه ام
تا نگه بر خویش جنبد رنگ گردانده ست حسن
نیست بیرون وحشت شمع از پر پروانه ام
شوخی نظمم صلای الفت افاق داشت
عالمی شد اشنا از معنی بیگانه ام
یک جهان حسرت لب از چاک دلم واکرده است
غیر الفت کیست تا فهمد زبان شانه ام
گردبادم غافل از کیفیت حالم مباش
یادی از ساغرکشان مشرب دیوانه ام
بلبل من این قدر حسرت نوای درد کیست
پرده های گوش در خون می کشد افسانه ام
خاک من انگیخت در راهت غبار اما چه سود
شرم خواهد اب کرد از وضع گستاخانه ام
رنگ بنیادم نظرگاه دو عالم افت است
سیل پرورده ست اگر خاکی ست در ویرانه ام
کلفت دل هیچ جا اغوش الفت وانکرد
از دو عالم برد بیرون تنگی این خانه ام
بر دماغم نشئه مینای خودداری مبند
می دمد لغزش چو اشک از شیوه مستانه ام
قامتی خم کرده ام، از ضعف اهی می کشم
یعنی از حسرت متاعی با کمان همخانه ام
گردش رنگی در انجام نفس پر می زند
برده است از هوش چشمکهای این پیمانه ام
ان قیامت مزرعم بیدل که چون ریگ روان
صد بیابان می دود از ربشه ان سو دانه ام
عمری ست چون نفس به تپیدن فسانه ام
از عافیت مپرس دل است اشیانه ام
در قلزمی که اوج و حضیضش تحیر است
موج خیالم و به خیالی روانه ام
اهم چو دود اتش یاقوت گل نکرد
وا سوخته ست در گره دل زبانه ام
خط غبار افت نظاره است و بس
بی صرفه نیست این که شناسد زمانه ام
نیش حسد به وضع ملایم چه می کند
چون موم ارمیده به زنبور خانه ام
ای چرخ بیش ازین اثر زحمتم مخواه
چون دل بس است تیر نفس را نشانه ام
اشکی به صد گداز جگر جمع می کنم
چون شمع زندگی ست به این اب و دانه ام
خجلت به عرض جوهر من خنده می کند
مویی ز چشم رسته مغرور شانه ام
ان شور طالعم که در این بزم خواب عیش
در چشم عالمی نمک است از فسانه ام
بی اختیار می روم از خویش و چاره نیست
تا کی کشد عنان نفس از تازیانه ام
خاکم به باد رفت و نرفت از جبین شوق
یک سجده وار حسرت ان استانه ام
اسوده تر ز اب گهر خاک می شوم
پرواز در کنار فسردن بهانه ام
موج فضول، محرم وصل محیط نیست
بی طاقتی مباد زند بر کرانه ام
بیدل اسیر حسرت از انم که همچو چشم
در رهگذار سیل فتاده ست خانه ام
فهم حقیقت من و ما را بهانه ام
خوابیده است هر دو جهان در فسانه ام
چون بوی غنچه ای که فتد در نقاب رنگ
خون می خورد به پرده حسرت ترانه ام
پاک است نامه سحر ازگرد انتطار
قاصد اگر درنگ کند من روانه ام
بر دوش اه محمل دل بسته است شوق
چون سبحه می دود به سر ریشه دانه ام
زبن بزم غیر شمع کسی را نسوختند
دنیاست اتشی که منش در میانه ام
چندی تپید شعله امید و داغ شد
چون شمع بال سوخته بود اشیانه ام
عجزم چو سایه بر در دیر و حرم نشاند
یک جبهه نیاز و هزار استانه ام
اشفته نیست طره وضع تحیرم
یارب به جنبش مژه مپسند شانه ام
در موج حیرتی چو گهر غوطه خورده ام
محو است امتیاز کران و میانه ام
عنقا به بی نشانی من می خورد قسم
نامی به عالم نشنیدن فسانه ام
لبریزم انقدر ز تمنای جلوه ای
کز شرم گر عرق کنم ایینه خانه ام
تا پر فشانده ام قفس و اشیان گم است
بیدل چو بوی گل به کمین بهانه ام
می دهد زیب عمارت از خرابی خانه ام
اب در ایینه دارد سیل در ویرانه ام
از گداز رنگ طاقت برنمی ایم چو شمع
گردش چشم که در خون می زند پیمانه ام
اینقدرها بیخود جام نگاه کیستم
گوشها میخانه شد از نعره مستانه ام
عمرها شد از مقیمان سواد وحشتم
ریخت چشم او به گرد سرمه رنگ خانه ام
هرکجا روشن کنند از سرو او شمع چراغ
ناله قمری شود خاکستر پروانه ام
نشئه سودا به این نیرنگ هم می بوده است
سنگ را گل می کند شور سر دیوانه ام
اختلاط خلق بر من تهمت الفت نبست
همچو بو در طبع رنگ از رنگها بیگانه ام
با دل قانع فراغی دارم از تشویش حرص
مور را دست تصرف کوته است از دانه ام
نامه احوال مجنون سر به مُهر حیرت است
جای مژگان بسته می گردد لب از افسانه ام
پیچ و تاب طره امواج خون بسملم
جوهر شمشیر می باشد زبان شانه ام
عشق در انجام الفت حسن پیدا می کند
شمع می اید برون از سوختن پروانه ام
یار شد بی پرده دیگر تاب خودداری که راست
ای رفیقان نو بهار امد کنون دیوانه ام
صبح بودم گر سبکروحی به دادم می رسید
سخت جانی کرد بیدل خشت این ویرانه ام
سر خط نازیست امشب زخمهای سینه ام
جوهر تیغ که گل کرده ست از ایینه ام
شعله گر بارد فلک در عالم فقرم چه باک
حصن سنگینیست گرد خرقه پشمینه ام
چون گلم در نیستی پرواز هستی بود و بس
تازه شد از خاک گشتن کسوت پارینه ام
می توان حال درون دیدن ز بیرون حباب
امتحان دل عبث وا می شکافد سینه ام
با وجود حیرتم صورت نبست اسودگی
خانه بر دوش تماشای تو چون ایینه ام
ناروایی در مزاج شوق معنیها گداخت
ای بسا گوهر که گردید اب در گنجینه ام
خرقه ناموس رسوایی کشد از احتیاط
بخیه ها بر روی کار افتاد لیک از پینه ام
مدعی گو جمع دارد دل ز داغ انتقام
روشن است از اتش یاقوت دود کینه ام
انتظار فرصت از مخمور شوقت برده اند
جام تا در گردش امد شنبه است ادینه ام
گر ادب بیدل نپیچد پنجه ام در استین
می کند گل از گریبان حسرت دیرینه ام
مرده ام اما همان خجلت طراز هستی ام
با عرق چون شمع می جوشد گداز هستی ام
رنگ این پرواز حیرانم کجا خواهد شکست
چون نفس عمری ست گرد ترکتاز هستی ام
کاش چشمم وانمی گردید از خواب عدم
منفعل شد نیستی از امتیاز هستی ام
حاصل چندین امل چشمی بهم اوردن است
بگذر از افسانه دور و دراز هستی ام
بر هوا چند افکنم سجاده ناز غبار
سجده ای می خواهد ارکان نماز هستی ام
نقش من چون اشک شوخی کرد و از خجلت گداخت
کاش هم در پرده خون می گشت راز هستی ام
چون حبابم یک نفس پرواز و ان هم در قفس
ای ز من غافل چه می پرسی ز ساز هستی ام
صبح پیری می دمد ای شمع ما و من خموش
جز نفس مشکل که گیرد شاهباز هستی ام
چشمکم را چون شرر دنباله تکرار نیست
پر تغافل پیشه است ابروی ناز هستی ام
سرنگونیهای خجلت تحفه بیحاصلی ست
کیست غیر از یأس بیند بر نیاز هستی ام
بیدل از منصوبه عنقایی ام غافل مباش
نقد اظهاری ندارم پاکباز هستی ام
یاد من کردی به سامان گشت ناز هستی ام
نام دل بردی قیامت کرد ساز هستی ام
تخم عجزم پرتنک سرمایه نشو و نماست
سجده ای می دانم و بس نو نیاز هستی ام
تنگ ظرفی احتیاطم ورنه مانند حباب
بحر می بالد زاغوش گداز هستی ام
همچو شمعم هر نگه داغی دگر ایجاد کرد
اینقدر یارب که فرمود امتیاز هستی ام
من هم از موهومی ساز نفس غافل نی ام
تاکجا خواهد دمید افسون طراز هستی ام
صبحم و در پرده شب زندگانی می کنم
بی نفس خوابیده است افسانه ساز هستی ام
گر همه توفان شوم کیفیتم بی پرده نیست
عشق درگوش عدم خوانده ست راز هستی ام
ای شرار رفته از خود پر به بیرنگی مناز
دیده ام رنگی که من هم بی نیاز هستی ام
سایه را بر خاک ره پیداست ترجیح عروج
اینقدر من نیز بیدل سر فراز هستی ام
با همه سرسبزی از سامان قدرت عاری ام
صورت برگ حنایم معنی بیکاری ام
همچو شبنم کاش با خواب عدم می ساختم
جز عرق ابی نزد گل بر سر بیداری ام
اشک شمع کشته اخر در قفای اه رفت
سبحه را هم خاک کرد اندوه بی زناری ام
هرکجا باشم کدورت جوهر راز من است
چون غبار از خاک دشوار است بیرون اری ام
عجز طاقت گر نباشد ناله پیش اهنگ کیست
بی پر و بالی شد افسون جنون منقاری ام
همچو گوهر خاک گردم تا کی از وهم وقار
یک نفس کاش اب سازد خجلت خود داری ام
قدردان وضع تسلیمم ز اقبالم مپرس
موج یک دریا گهر فرش است در همواری ام
شکر اقبال جنون را تا قیامت بنده ایم
افتاب اوج عزت کرد بی دستاری ام
غنچه من از شکفتن دست ردّ بیند چرا
نا دمیدن هر چه باشد نیست بی دلداری ام
وسعت مشرب برون گرد بساط فقر نیست
دشت را در خانه پرورده ست بی دیواری ام
نیست بیدل ذره ای کز من تپش سرمایه نیست
چون هوای نیستی در طبع امکان ساری ام
رفتم ز خویش و یاد نگاهیست حالی ام
مستی نماست اینه جام خالی ام
یک روی و یک دلم به بد و نیک روزگار
ایینه کرد جوهر بی انفعالی ام
هر برگ گل به عرض من ایینه است و من
چون بو هنوز در چمن بی مثالی ام
عمریست در ادبکده بوریای فقر
اسوده تر ز نکهت گلهای قالی ام
در پرده کوس سلطنت فقر می زند
حیرت صداست چینی ناز سفالی ام
بخت سیاه کو که ز ضعفم نشان دهد
بر شب نوشته اند برات هلالی ام
شد خاک از انتظار تو چشم تر و هنوز
قد می کشد غبار نگه از حوالی ام
هر جزوم از شکسته دلی موج می زند
من شیشه ریزه ام حذر از پای مالی ام
در هر سری به نشئه دیگر دویده است
چون موج باده ریشه بی اعتدالی ام
موج از گهر ندامت دوری نمی کند
اندیشه فراق ندارم وصالی ام
بیدل به ناتوانی خود ناز می کنم
پرواز اشیانی افسرده بالی ام
تا کجا بوس کف پایت شود ارزانی ام
همچو موج اواره می گردد خط پیشانی ام
بال و پر گم کرده ام در اشیان بیخودی
چون دماغ عندلیب از بوی گل توفانی ام
در عدم هم داشت استغنای حسن بی نشان
چون شرار سنگ داغ چشمکی پنهانی ام
عالمی گم کرده ام در گرد تکرار نفس
نسخه ها بر باد داد این یک ورق گردانی ام
چار سوی دهر جنس جلوه ها بسیار داشت
تخته شد هر جا دکانی بود از حیرانی ام
شبهه هستی به چندین رنگ داغم می کند
وانما تا کیستم جز خاک اگر می دانی ام
هیچ کس یارب گرفتار کمال خود مباد
چون گهر بر سر فتاد از شش جهت غلتانی ام
دامن تشریف اقبال نگه کوتاه نیست
نه فلک پوشد قبا گر یک مژه پوشانی ام
فقرم از تشویش چندین ارزوها باز داشت
بی تکلف هیچ گنجی نیست در ویرانی ام
داشتم با خار خار طبع مجنون نسبتی
بر سر راهی که لیلی پا نهد بنشانی ام
جان فدای خنجر نازی که در اندیشه اش
هر کجا باشم شهیدم، بسملم، قربانی ام
هیچ کس نشکافت بیدل پرده تحقیق من
چون فلک پوشیده چشم عالم عریانی ام
تو کریم مطلق و من گدا چه کنی جز این که بخوانی ام
در دیگری بنما که من به کجا روم چو برانی ام
کسی از محیط عدم کران چه ز قطره واطلبد نشان
ز خودم نبرده ای ان چنان که دگر به خود برسانی ام
به کجاست ان قدرم بقا که تأملی کندم وفا
عرق خجالت فرصتم نم انفعال زمانی ام
به فسردنم همه تن الم به تردّد ابله در قدم
چو غبار داغ نشستنم چو سرشک ننگ روانی ام
سحر طلسم هوا قفس همه جاست منفعل هوس
چه قدر عرق کندم نفس که به شبنمی بستانی ام
ز کدورت من و ما پُرم غم بار دل به که بشمرم
ستم است سنگ ترازویی که نفس کشد ز گرانی ام
ز حضور پیری ام این قدر اثر امتحان قبول و رد
که رساند بر در نیستی خم پشت پای جوانی ام
نه به نقش بسته مشوشم نه به حرف ساخته سرخوشم
نفسی به یاد تو می کشم چه عبارت و چه معانی ام
همه عمر هرزه دویده ام خجلم کنون که خمیده ام
من اگر به حلقه رسیده ام تو برون در ننشانی ام
ز طنین پشه بی نفس خجل است بیدل هیچکس
به کجایم و کی ام و چی ام که تو جز به ناله ندانی ام
انی که بی تو من همه جا بی سخن نی ام
هر جا منم تویی، تویی انجاکه من نی ام
غیر از عدم پیام عدم کس نگفته است
در عالمی که دم زده ام زان دهن نی ام
عجزم چو اب و اتش یاقوت روشن است
یعنی که باعث تری و سوختن نی ام
حاشا که بشکنم مژه در دیده کسی
گر مو شوم که بیش ز موی بدن نی ام
ننموده ام درشتی طاقت به هیچکس
عرض رگ گلم رگ نشتر شکن نی ام
نیرنگ حیرتی نتوان یافت بیش ازین
پیچیده ام به پای خود اما رسن نی ام
عنقا به هر طرف نگری بال می زند
رنگم بهار دارد و من در چمن نی ام
بیچاره ای تظلم غفلت کجا برد
افتاده ام به غربت و دور از وطن نی ام
عریانی از مزاج جنونم نمی رود
هر چند زیر خاک روم درکفن نی ام
رنگم نهفته نیست که بویش کند کسی
کنعانی نقاب درم پیرهن نی ام
بی فقر دعوی من و ما گم نمی شود
نی شد ز بوربا شدن اگه که من نی ام
یاران ترحمی که درین عبرت انجمن
من رفتنم چو پرتو و شمع امدن نی ام
بیدل تجددی ست لباس خیال من
گر صد هزار سال برایدکهن نی ام
نبری گمان فسردگی به غبار بی سروپایی ام
که به چرخ می فکند نفس چو سحر زمین هوایی ام
ز تعلقم ندهی نشان که گذشته ام من از این و ان
به خیال سلسله جهان گرهی نخورده رسایی ام
به دماغ موج گهر زدم ز جنون نشئه عاجزی
نکشید گرد هوس سری که نکوفت ابله پایی ام
ز خیال تا مژه بسته ام قدح بهانه شکسته ام
خوشت انکه سیر پری کنی ز طلسم شیشه نمایی ام
هوسم زناله بی اثر به چه مدعا شکند نظر
نهد استخوان مه نو مگر به نشان تیر هوایی ام
نه نشیمنی که کنم مکان نه پری که بر پرم از میان
نکنی به عشوه امتحان ستم اشیان رهایی ام
به کجاست رفتن و امدن که به غربتم کشد از وطن
ز فسون صنعت وهم و ظ ن هوس ازمای جدایی ام
به جهان جلوه رسیده ام ز هزار پرده دمیده ام
ثمر نهال حقیقتم چمن بهار خدایی ام
سر کعبه گرم فسون من دل دیر و جوشش خون من
مگذر ز سیر جنون من که قیامت همه جایی ام
به نگاه حیرت کاملم به خیال عقده مشکلم
ز جهان فطرت بیدلم نه زمینی ام نه سمایی ام
بی حوصلگی کرد درین بزم کبابم
چون اشک نگون ساغر یک جرعه شرابم
پامال هوسهای جهانم چه توان کرد
مخمل نی ام اما سر هر موست به خوابم
بنیاد من اب و گل تشخیص ندارد
از دور نمایند مگر همچو سرابم
ان روزکه چون شعله به خود چشم گشودم
برچهره ز خاکستر خود بود گلابم
یار از نظرم رفته و من می روم از خویش
ای ناله شتابی که درنگست شتابم
از صفحه من غیر تحیر نتوان خواند
چون اینه شستند ندانم به چه ابم
انداز غبارم چو سحر بسکه بلند است
با همنفسان از لب بام است خطابم
چون ماه نوم بسکه برون دار تعین
شایسته بوس لب خویش است رکابم
ای چرخ ز سر تا قدمم رشته عجزیست
تا نگسلم از خو مده انهمه تابم
در جلوه گه او اثر من چه خیالست
گمگشته تر از سایه خورشید نقابم
تا دم زده ام ساز طربها همه خشکست
اب تنکی تاخته بر روی حبابم
واکردن چشم انقدرم ده دله دارد
بی دل به همین صفر فزوده است حسابم
شب گردش چشمت قدحی داد به خوابم
امروز چو اشک اینه عالم ابم
تا چشم بر این محفل نیرنگ گشودم
چون شمع به توفان عرق داد حجابم
هر لخت دلم نذر پر افشانی اهی است
اجزای هوایی ست ورقهای کتابم
چون لاله ندارم به دل سوخته دودی
عمری ست که از اتش یاقوت کبابم
بی سوختن از شمع دماغی نتوان یافت
بر مشق گدازست برات می نابم
چون سبزه ز پا مال حوادث نی ام ایمن
هر چند ز سر تا به قدم یک مژه خوابم
معنی نتوان درگره لفظ نهفتن
بی پردگیی هست در اغوش نقابم
بر اب وگلم نقش تعلق نتوان بست
زین اینه پاکست چو تمثال حسابم
کم ظرفیم از غفلت خویش است وگرنه
دریاست می ربخته از جام حبابم
واداشت ز فکر عدمم شبهه هستی
اه از غم ان کار که ننمود صوابم
پیمانه عجزم من موهوم بضاعت
چندان که به قاصد نتوان داد جوابم
گفتی چه کسی در چه خیالی به کجایی
بیتاب توام، محو توام، خانه خرابم
بیدل نه همین وحشتم از قامت پیریست
هرحلقه که اید به نظر پا به رکابم
ندارد انقدر قطع از جهان غفلت اسبابم
به جنبش تا رسد مژگان محرف می خورد خوابم
نفس در دل گره دارم نگه در دیده معذورم
خطی از نقطه بیرون نیست در دیوان ادابم
مگر ترک طلب گیرد درین ره دست من ورنه
چو اتش دور می افتم ز خود چندانکه بشتابم
خزان پیش از دمیدن بود منظور بهار من
کتان در پنبگی می داد عرض سیر مهتابم
به امید قد خم گشته محمل می کشد فرصت
مگر پیری ازین دریا برون ارد به قلابم
به فکر خود فتادم معبد تحقیق پیدا شد
خم سیر گریبان رفت و پیش اورد محرابم
چو اتش گرمی پهلو ندیدم جز به خاکستر
درین دیر هوس دامن زدند اخر به سنجابم
به سعی بیخودی هم از عرق بیرون نمی ایم
زطبع منفعل تاگردش رنگست گردابم
خدا از انفعال می کشیهایم نگهدارد
مزاج شرم مینایم، در اتش خفته است ابم
من بیدل نبودم اینقدر پروانه جرأت
دم تیغ تو دیدم ذوق کشتن کرد سیمابم
از بسکه چون نگه زتحیر لبالبم
یک پر زدن به ناله نداده ست جا لبم
جرأت مباد منکر عجز سپند من
کم نیست اینکه سرمه کشید از صدا لبم
صد رنگ ناله در قفس یأس می تپد
کو گوش رغبتی که شود نغمه زا لبم
کلفت نقاب عافیت غنچه می درد
ترسم فشار دل کند از هم جدا لبم
خاکسترم اگر تب شوقت دهد به باد
تبخال را هنوز حسابی ست با لبم
نام ترا که گوهر دریای مدعاست
دارد صدف صفت به دو دست دعا لبم
بی دوست زندگی به عرق جام می زند
تر کرده است خجلت اب بقا لبم
زین سان که ناله هرزه درای تظلم ست
ترسم به خامشی نبرد التجا لبم
این شیشه هوس که دلش نام کرده اند
در خون گشوده است ره خنده تا لبم
رنگم چو گل هزار گریبان دریده است
زین بیشتر چه ناله کنم بینوا لبم
زین قفل زنگ بسته مگویید و مشنوید
خون شد کلید اه و نگردید وا لبم
بیدل خموشی ام ز فنا می دهد خبر
اگه نی ام که این لب گور است یا لبم
یک چشم حیرت است زسرتا به پا لبم
یارب به روی نام که گردید وا لبم
تا چند پرسی از من اشفته حال دل
چون ساغر شکسته ندارد صدا لبم
بال هوس ز موج گهر سر نمی کشد
چسبیده است بر دل بی مدعا لبم
لبریز حیرتم به کمالی که روزگار
خشت بنای اینه ریزد ز قالبم
خواهی محیط فرض کن و خواه قطره گیر
دارد همین یک ابله از سینه تا لبم
اسان به شکر تیغ تو نتوان بر امدن
جوشد مگر چو زخم ز سر تا به پا لبم
می ترسم از فراق بحدی گه گاه حرف
در خون تپم اگر شود از هم جدا لبم
افسون شوق زمزمه اهنگ جرات ست
ور نه کجا حدیث وصال و کجا لبم
عمری ست عافیت کف افسوس می زند
من در گمان که با سخن است اشنا لبم
غیر از تری چه نغمه کشد ساز احتیاج
موجی در اب ریخته است از حیا لبم
احرام پایبوس تو اقبال ناز کیست
روید مگر ز پرده برگ حنا لبم
گردون به مهر خامشی ام داغ می کند
چون ماه نو مباد فتد کار با لبم
خمیازه هم غنیمت صهبای زندگی است
یا رب چو گل کشد قدحی از هوا لبم
بیدل زبان موج گهر باب شکوه نیست
گر مرد قدرتی تو به ناخن گشا لبم
تأخیر ندارد خط فرمان نجاتم
در کاغذ اتش زده ثبت است براتم
اثار بقایم عرق روی حبابست
شرم اینه دارد به کف از موت و حیاتم
هستی به هوس تک زدن گرد فسوس است
مانند نفس سخت ندامت حرکاتم
عجزم ز نم جبهه گذشتن نپسندید
زین یکدو عرق شد پل جیحون و فراتم
گرد نفس و فال اقامت چه خیالست
پرواز گرفته ست سر راه ثباتم
خطی به هوا می کشم از فطرت مجهول
در مشق جنون خامه نوا کرده دواتم
چون نشئه ندانم به کجا می روم از خویش
دارد خط پیمانه شمار درجاتم
هیهات نبردم اثر از نشئه تحقیق
دین رفت به باد هوس صوم و صلاتم
محتاج نی ام لیک چو ایینه ز حیرت
هر جلوه که امد به نظر داد زکاتم
خاموشی ام ان نیست که جوشم به تکلم
از حرف تو بر لب شکری بست نباتم
بیدل نفسم کارگه حشر معانی ست
چون غلغله صور قیامت کلماتم
مشت عرق ز جبهه به هر باب ریختم
الوده بود دست طمع اب ریختم
طوف خودم به مغز رساند از تلاش پوچ
گوهر شد ان کفی که به گرداب ریختم
زان منتی که سایه دیوار غیر داشت
بردم سیاهی و به سر خواب ریختم
بی شمع دل جهان به شبستان خزیده بود
صیقل زدم بر اینه مهتاب ریختم
عشق از غبار من به جز اشفتگی نخواست
اتش به کارخانه اداب ریختم
چندین زمین به اب رسانید و گل نشد
خاکی که بر سر از غم احباب ریختم
مستان دماغ کعبه پرستی نداشتند
خشت خمی به صورت محراب ریختم
موجی به ترصدایی بسمل نشد بلند
صد رنگ خون نغمه ز مضراب ریختم
کردم ز هر غبار سراغ وصال یار
هیهات اب گوهر نایاب ریختم
بیدل ز بیم معصیت تهمت افرین
لرزیدم انچنان که می ناب ریختم
خاکم به سر که بی تو به گلشن نسوختم
گل شعله زد ز شش جهت و من نسوختم
اجزای سنگ هم ز شرر بال می کشد
من بیخبر ز ننگ فسردن نسوختم
شاید پیام یأس به گوش تو می رسد
داغم که چون سپند به شیون نسوختم
جمعیتی ذخیره دل داشتم چو صبح
از یک نفس تلاش، چه خرمن نسوختم
بوبی نبردم از ثمر نخل عافیت
تا ربشه نفس به دویدن نسوختم
افروختم به اتش یاقوت شمع خویش
باری به علت رگ گردن نسوختم
در دشت ارزو ز حنابندی هوس
رنگی نیافتم که به سودن نسوختم
مشکل که تابد از مژه بیرون نگاه شرم
گشتم چراغ و جز ته دامن نسوختم
شرم وفا به ساز چراغان زد از عرق
با هر فتیله ای که چو روغن نسوختم
دوری به مرگ هم ز بتان داشت سوختن
مردم که مردم و چو برهمن نسوختم
بیدل نپختم ارزوی مزرع امید
کاخر ز یأس سوخته خرمن نسوختم
به سعی ضعف گرفتم ز دام خویش نجستم
بس است این که طلسم غرور رنگ شکستم
ز بس که سرخوشم از جام بی نیازی شبنم
بهار شیشه به رویم شکست و رنگ ببستم
سراغ گوشه امنی نداشت وادی امکان
چو گرد صبح به صد جا شکستم و ننشستم
گذشت همت ازین نه هدف به نیم تغافل
کمان ناز که زه کرده بود صافی شستم
ز بس که می برم افسوس ازین محیط ندامت
حباب ابله دارد چو موج سودن دستم
به این ادب فلکم گردهد عروج ثریا
همان ز خجلت بالیدگی چو ابله پستم
نبود جوهر پرواز دستگاه سپندم
ز درد بی پر و بالی قفس به ناله شکستم
دلیل عجز رسا نیست حیرتم به خیالت
ز بس کمند نظرحلقه بست اینه بستم
به رنگ اینه کز شخص غیر عکس نبیند
به عین وصل من بی خبر خیال پرستم
کراست شبهه در ایجاد بی تعین بیدل
همان که در عدمم دیده اند بودم و هستم
چو گوهر اخر از تجرید نقش مدعا بستم
به دست افتاد مضمونی کزین بحرش جدا بستم
نگین خاتم ملک سلیمان نیست منظورم
چو نام اوارگیها داشتم ننگی به پا بستم
دبیر کشور یأسم ز اقبالم چه می پرسی
قلم شد استخوان تا نامه بر بال هما بستم
فراغ از خدمت تحصیل روزی بر نمی اید
زگرد دانه گردیدن کمر چون اسیا بستم
عدم ایینه تمثال ما و من نمی باشد
فضولی کردم و زنگار تهمت بر صفا بستم
فغان در سینه ورزیدم نفس خون شد ز بیکاری
به روی دل دری واکرده بودم از کجا بستم
کم مطلب گرفتن نیست بی افسون استغنا
چو گوهر صد زبان از یک لب بی مدعا بستم
ندارد بی دماغی طاقت بار هوس بردن
من و ما کاروان ها داشت محمل بر دعا بستم
خمار حرص می باید شکست از گردباد من
سر تخت سلیمان داشتم دل بر هوا بستم
دماغ وضع ازادی تکلف برنمی دارد
نفس در سینه تنگی کرد اگر بند قبا بستم
سخن از شرم عرض احتیاجم در عرق گم شد
چو شبنم هر گره کز لب گشودم بر حیا بستم
بهارستان نازم کرد بیدل سعی ازادی
ندانم از هوسها رست شستم یا حنا بستم
جولان جنون اخر بر عجز رسا بستم
چون ریگ روان امروز بر ابله پا بستم
هر کس ز گل این باغ ایین دگر می بست
من دست به هم سودم رنگی ز حنا بستم
با کلفت دل باید تا مرگ به سر بردن
در راه نفس یارب ایینه چرا بستم
در کیش حیا ننگ است از غیر مدد جستن
برخاستم از غیرت گر کف به عصا بستم
این انجمن از شوخی صد رنگ عبارت داشت
چشم از همه پوشیدم مضمون حیا بستم
شبنم به سحر پیوست از خجلت پستی رست
ان دل که هوایی بود بازش به هوا بستم
بخت سیهی دارم کز سایه اقبالش
هر چیز سیاهی کرد بر بال هما بستم
چون سبحه ز زنارم امکان رهایی نیست
یارب من سرگردان خود را به کجا بستم
هنگامه وهمی چند از سادگی ام گل کرد
تمثال به یاد امد تهمت به صفا بستم
مقصود ز اسبابم برداشتن دل بود
از بس که گرانی داشت بر دست دعا بستم
بر دل چو گهر خواندم افسانه ازادی
این عقده به صد افسون از رشته جدا بستم
بیدل چقدر سحر است کز هستی بی حاصل
بر خاک نفس چیدم بر سرمه صدابستم
حضور معنی ام گم گشت تا دل بر صور بستم
مژه واکردم و بر عالم تحقیق در بستم
ز غفلت بایدم فرسنگها طی کرد در منزل
که چون شمع از ره پیچیده دستاری به سر بستم
به جیب ناله دارم حسرت دیدار طوماری
که هر جا چشم امیدی پرید این نامه بر بستم
ز خاک ان کف پا بوسه ای می خواست مژگانم
سرشکی را حنایی کردم و بر چشم تر بستم
مقیم استانش گرد خود گردیدنی دارد
شدم گرداب تا در خدمت دریا کمر بستم
به صید خلق مجهول اینقدر افسون که می خواند
گرفتم پای گاوی چند با افسار خر بستم
دعا نشنید کس نفرین مگر خارد بن گوشی
ز نومیدی تفنگی چند بر دوش اثر بستم
به اسانی سپند من نکرد ایجاد خاکستر
تپیدم ناله کردم سوختم کاین نقش بر بستم
درین گلشن بقدر ناله شوقم داشت پروازی
به رنگ غنچه تا منقار بستم بال و پر بستم
غم لذات دنیا برد از من ذوق ازادی
پر پرواز چندین ناله چون نی از شکر بستم
اسیر اعتبار عالم مطلق عنانی کو
گذشت ان محمل موجی که بر دوش گهر بستم
فسرد از ابله بیدل دماغ هرزه جولانی
دویدن نا امید ریشه شد تا این ثمر بستم
به عشقت گر همه یک داغ سامان بود در دستم
همان انگشتر ملک سلیمان بود در دستم
درین گلشن نه گل دیدم نه رمز غنچه فهمیدم
ز دل تا عقده وا شد چشم حیران بود در دستم
ز غفلت ره نبردم در نزاکت خانه هستی
ز نبضم رشته واری زلف جانان بود در دستم
به هر بی دستگاهی گر به قسمت می شدم قانع
کف خود دامن صحرای امکان بود در دستم
ندامت داشت یکسر رونق گلزار پیدایی
چوگل اثار شبنم زخم دندان بود در دستم
به بالیدن نهال محنتم فرصت نمی خواهد
ز پا تا می کشیدم خار پیکان بود در دستم
پی تحصیل روزی بسکه دیدم سختی دوران
به چشمم اسیا گردید اگر نان بود در دستم
جنون اواره دیر و حرم عمری ست می گردم
مکاتیب نفس پر هرزه عنوان بود در دستم
کفی صیقل نزد سودن دین هنگامه عبرت
به حسرت مردم و ایینه پنهان بود در دستم
درین مدت که سعی نارسایم بال زد بیدل
همین لغزیدن پایی چو مژگان بود در دستم
شب از یاد خطت سر رشته جان بود در دستم
ز موج گل رگ خواب گلستان بود در دستم
به غارت رفته ام تا ازکفم رفته ست گیرایی
چو بوی گل نمی دانم چه دامان بود در دستم
فراهم تا نمودم تار و پود کسوت هستی
به رنگ غنچه یک چاک گریبان بود در دستم
کف پایی نیفشاندم به عرض دستگاه خود
وگر نه یک جهان امید سامان بود در دستم
نفس در دل گره کردم به ناموس وفا ور نه
کلید ناله چندین نیستان بود در دستم
سواد عجز روشن کردم و درس دعا خواندم
درین مکتب همین یک خط شبخوان بود در دستم
ز جنس گوهر نایاب مطلب هر چه گم کردم
کف افسوس فرصت نقد تاوان بود در دستم
پر افشانی ز موج گوهرم صورت نمی بندد
سر این رشته تا بودم پریشان بود در دستم
سواد دشت امکان داشت بوی چین گیسویی
اگر نه دامن خود هم چه امکان بود در دستم
به سعی نارسایی قطع امید از جهان کردم
تهی دستی همان شمشیر عریان بود در دستم
چو صبح ازکسوت هستی نبردم صرفه چاکی
چه سازم جیب فرصت دامن افشان بود در دستم
شبم امد به کف بیدل حضور دامن وصلی
که ناخن هم ز شوقش چشم حیران بود در دستم
بر یار اگر پیام دل تنگ می فرستم
به امید بازگشتن همه رنگ می فرستم
در صلح می گشاید ز هجوم ناتوانی
مژه وار هر صفی را که به جنگ می فرستم
نی ام ان که دستگاهم فکند به ورطه خون
پر اگر بهم رسانم به خدنگ می فرستم
به نظر جهان تمثال اگرم کند گرانی
به خمی ز دوش مژگان ته رنگ می فرستم
اثر پیام عجزم ز خرام اشک واکش
به طواف دامن امشب دو سه لنگ می فرستم
ز درشتی مزاجت نی ام ای رقیب غافل
اگر ارمغان فرستم به تو سنگ می فرستم
به هزار شیشه زین بزم سر و برگ قلقلی نیست
ز شکست دل سلامی به ترنگ می فرستم
ز جهان رنگ تا کی کشم انتظار نازت
تو بیا و گر نه اتش به فرنگ می فرستم
اگر انتظار باشد سبب حضور بیدل
همه گر زمان وصل است به درنگ می فرستم
شب جوش بهاری به دل تنگ شکستم
گل چید خیال تو و من رنگ شکستم
مژگان بهم اوردم و رفتم به خیالت
پرهیز تماشا به چه نیرنگ شکستم
خلوتکده غنچه طربگاه بهار است
در یاد تو خود را به دل تنگ شکستم
هر ذره به کیفیت دل مست خروشی ست
این شیشه ندانم به چه اهنگ شکستم
بی برگی ام ازکلفت افسرده دلیهاست
دستی که ندارم ته این سنگ شکستم
اخر به در یاس زدم حلقه پیری
فریاد که نی چنگ شد و چنگ شکستم
خون گشتن دل باعث واماندگی ام بود
تا ابله ای در قدم لنگ شکستم
گرد هوسی چند نشاندم به تغافل
کونین صفی بود که بی جنگ شکستم
شبگیر سرشک اینهمه کوشش نپسندد
در لغزش پا منزل و فرسنگ شکستم
در بزم هوس مستی اوهام جنون داشت
صد میکده مینا به سر سنگ شکستم
از ششجهتم گرد سحر اینه دار است
چون شمع چه گویم چقدر رنگ شکستم
خون در جگر از شیشه خالی نتوان کرد
بی درد دلی داشتم از ننگ شکستم
بیدل نکشیدم الم هرزه نگاهی
ایینه راحتکده رنگ شکستم
هرگه به برگ و ساز معیشت گریستم
خندیدم انقدر که به طاقت گریستم
چون شمع کلفت سحری داشتم به پیش
دور از وطن نرفته به غربت گریستم
نقشی بر اب می زند اجزای کاینات
حیرانم اینقدر به چه مدت گریستم
چون ابرم انفعال به دور حیا گداخت
تا بر مزار عالم عبرت گریستم
ای شمع سعی عجز همین خاک گشتن است
من هم به نارسایی طاقت گریستم
از بسکه درد بی اثری داشت طینتم
در پیش هر که کرد نصیحت گریستم
بیدردی ام کشید به دریوزه عرق
مژگان نمی نداشت خجالت گریستم
یک اشک گرم داشت شرار ضعیف من
باری به دیده رم فرصت گریستم
حسرت شبی به وعده دیدارم اب کرد
از هر سرشک صبح قیامت گریستم
روزی که اشک شد گره دیده گهر
بر تنگی معاش فراغت گریستم
هر جا طمع فکند بساط توقعی
چون ابرو به مرگ قناعت گریستم
اندوهم از معاصی پوچ انقدر نبود
بر خفت تنزل رحمت گریستم
بیدل گر اگهی سبب گریه ام مپرس
بیکار بود ذوق ندامت گریستم
از هوس چون شمع گر سر بر هوا برداشتم
چون تامل شدگریبان نقش پا برداشتم
زندگانی جز خجالت مایه دیگر نداشت
تر شدم چون اشک تا اب بقا برداشتم
ناتوانی در دماغ غنچه ام پرورده بود
پایمال عطسه گشتم تا هوا برداشتم
خواهشم اخر به زیر بار منت پیرکرد
پیکرم خم شد زبس دست دعا برداشتم
هرکجا رفتم غبار زندگی در پیش بود
یارب این خاک پریشان از کجا برداشتم
چون نهال از غفلت نشو و نمای من مپرس
پای من تا رفت درگل سر ز جا برداشتم
از پشیمانی کنون می بایدم بر سر زدن
چون مژه بهر چه دست نارسا برداشتم
سر خط بینش سواد نیستیهایم بس است
گرد هستی داشت چشم از توتیا برداشتم
هرزه جولانی دماغ همت من برنداشت
چون شرر خود را ازبن ره جای پا برداشتم
بار هستی پیش از ایجادم دلیل عجز بود
چون هلال اول همان پشت دوتا برداشتم
نوبهار بی نشانم از سلامت ننگ داشت
تا شکستی نقش بندم رنگها برداشتم
چون جرس از بس نزاکت محمل افتاده ست شوق
کاروانها بار بستم گر صدا برداشتم
شبنم من زین چمن تا یک عرق اید به عرض
بار صد ابرام بر دوش حیا برداشتم
طاقتم از ناتوانیهای مژگان مایه داشت
یک نگه بیدل به زور صد عصا برداشتم
کاش یک نم گردش چشم تری می داشتم
تا درین میخانه من هم ساغری می داشتم
اعتبارم قطره واری صورت تمکین نبست
بحر می گشتم گر اب گوهری می داشتم
دل درین ویرانه اغوش امیدی وا نکرد
ورنه با این فقر من هم کشوری می داشتم
شوخی نظاره ام در حسرت دیدار سوخت
کاش یک ایینه حیرت جوهری می داشتم
وسعتم چون غنچه در زندان دلتنگی فسرد
گر ز بالین می گذشتم بستری می داشتم
صورت انجام کار ایینه دار کس مباد
کو دماغ ناز تاکر و فری می داشتم
الفت جاهم نشد سرمایه دون همتی
جای قارون می گرفتم گر زری می داشتم
چون نفس عشقم به برق بی نشانی پاک سوخت
صبح بودم گر همه خاکستری می داشتم
انفعالم اب کرد از ناکسی هایم مپرس
خاک می کردم به راهت گر سری می داشتم
عشق بی پرواز من پروانه شمعی نریخت
تا به قدر سوختن بال و پری می داشتم
دل به زندانگاه غفلت خاک بر سر می کند
کاش چشمی می گشودم تا دری می داشتم
بیدل از طبع درشت ایینه ام در زنگ ماند
اب اگر می گشت دل روشنگری می داشتم
ز خود تهی شدم از عالم خراب گذشتم
چه سحر بود که برکشتی از سراب گذشتم
شرار بود که در سنگ بود اینه من
به خویش دیر رسیدم که از شتاب گذشتم
عنان به دست تپیدن ندارد عزم سپندم
به بزم تا رسم از پهلوی کباب گذشتم
به هر زمین که رسیدم ز قحطسال اقامت
گریستم نفسی چند و چون سحاب گذشتم
ز دیده تا رسدم زیر پا پیام نگاهی
چو شمع تا سحر از خود به پیچ و تاب گذشتم
به مایه نفس اندوه حشر منفعلم کرد
وبال لغزشم این بود کز حساب گذشتم
عرق نماند به پیشانی از تردد حاجت
جز انفعال که داند که از چه اب گذشتم
به پیریم هوس مستی از دماغ به در زد
قدم نگون شد و پل بست کز سراب گذشتم
شرارکاغذم افتاد ختم نسخه هستی
براین حروفی چند انتخاب گذشتم
تری سراغ برامد غبار هرزه دویها
گریست نقش قدم هرکجا چو اب گذشتم
نفس غنیمت شوقست ترک وهم چه لازم
کجاست بحر و چه گوهر گر از حباب گذشتم
سخن به پرده چه گویم برون پرده چه جویم
ز جلوه نیزگذشتم گر از نقاب گذشتم
چه ممکن است به این جرأتم ز خویش گذشتن
اگر ز سایه گذشتم ز افتاب گذشتم
چو بوی گل سبقی داشتم به جیب تأمل
چه رنگ صفحه تکانید کز کتاب گذشتم
فغان که چشم به رفتار زندگی نگشودم
ز خود چو سایه گذشتم ولی به خواب گذشتم
سوال بیدل اگر جوهر قبول ندارد
تو لب به عربده مگشا من از جواب گذشتم
به جستجوی خود از سعی بی دماغ گذشتم
غبار من به فضا ماند کز سراغ گذشتم
نچیدم از چمن فرصت یقین گل رنگی
چو عمر هرزه خیالان به لهو و لاغ گذشتم
شرار کاغذم امد چمن پیام تغافل
به بال بلبلی اتش زدم ز باغ گذشتم
نساخت حوصله شوق با مراتب همت
ز بس بلند شد این نشئه از دماغ گذشتم
بهانه جوی هوس بود دور گردش رنگم
چو می ببوس لبی از سرایاغ گذشتم
نقاب راز دو عالم شکافتم به خیالت
ز صدهزار شبستان به یک چراغ گذشتم
جنون ترک علایق هزار سلسله دارد
گر این بلاست رهایی من از فراغ گذشتم
اگر به لهو و لعب بردن است گوی محبت
ز دوستی به پل بستن جناغ گذشتم
نوای الفت این همرهان کشید به ماتم
ز کاروان به دراهای بانگ زاغ گذشتم
چرا چو شمع ننازم به قدردانی الفت
که من ز اتش سوزنده هم به داغ گذشتم
نیافتم چمن عافیت چو دامن عزلت
به پای خفته بیدل ز باغ و راغ گذشتم
شبی مشتاق رنگ امیزی تصویر دل گشتم
زگال مشق این فن بر سیاهی زد خجل گشتم
غباری بودم از اشفتگی نومید اسودن
پر افشانی عرقها کرد تا امروز گل گشتم
ستم از هیأت تسلیم خوبان شرم می دارد
دم تیغ قضا برگشت تا خون بحل گشتم
وبال موی پیری در نگیرد هیچ کافر را
شبم این بسکه با صبح قیامت متصل گشتم
حیا ضبط عنان اتش یاقوت من دارد
شررها اب شد تا اینقدرها مشتعل گشتم
ز دقت تنگ کردم فطرت ارباب دانش را
چو مو در دیده ها از معنی نازک مخل گشتم
قناعت هر چه باشد زحمت دلها نمی خواهد
در مطلب زدم بر طبع خلقی دق و سل گشتم
به دل چندان که می جویم سراغ خود نمی یابم
نمی دانم چه بودم در خیالش مضمحل گشتم
سحر هر سو خرامد شبنم ایجاد عرق دارم
نفس پرواز دادم کاینقدرها منفعل گشتم
بهار رنگم از اسودگی طرفی نبست اخر
چه سازم اشنای فرصت پیمان گسل گشتم
تلاش شوق از محرومی من داغ شد بیدل
که برگرد جهانی چون نفس بیرون دل گشتم
به تحریک نقابش گر شود مایل سر انگشتم
ز پیچیدن جهانی رشته می بندد بر انگشتم
مپرسید از اثر پیمایی حسن عرقناکش
اشارت گرکنم از دور می گردد تر انگشتم
هلاکم کرد دست نارساکز رشک بیکاری
سنان ها می کشد عمری ست بر یکدیگر انگشتم
تحیرنامه مضمون زنهارم که می خواند
ببندد نامه بر، ای کاش بر بال و پر انگشتم
تو ای نامهربان گر وا نداری دستم از دامن
چه دارد مدعی با من مگر بوسد سر انگشتم
اگر صد نوبتم ناز تو راند تیغ برگردن
همان چون شمع ازتسلیم بر چشم تر انگشتم
به سیم و زر چه امکانست فقرم سرفرود ارد
گلوی حرص می افشارد از انگشتر انگشتم
اگر چون گردباد از خاکساری می شدم غافل
قلم برکهکشان می راند تحریک سر انگشتم
دربن خمخانه ها مخمور من نگذشت صهبایی
صدا خواهد کشید اکنون ز طبع ساغر انگشتم
چو ماه نو به این مستی شکست امشب کلاه من
که خاتم هم قدح کج کرده می اید در انگشتم
نمی دانم چه گل دامن کشید از دست من یارب
که فریادی ست چون منقار بلبل در هر انگشتم
به چشم امتیازم اینقدر معلوم شد بیدل
که در دست ضعیفیها ز جسم لاغر انگشتم
به فقر اخر سر و برگ فنای خویشتن گشتم
سراب موج نقش بوریای خویشتن گشتم
به تمثال خمی چون ماه نو از من قناعت کن
بس است ایینه قد دوتای خویشتن گشتم
به قدر گفت وگو هر کس در این جا محملی دارد
دو روزی من هم اواز درای خوبشتن گشتم
سپند مجمراهم مپرسید ازسراغ من
پری افشاندم وگرد صدای خوبشتن گشتم
غبارم عمرها برد انتظار باد دامانی
ز خود برخاستم اخر عصای خویشتن گشتم
دمیدن دانه ام را صید چندین ربشه کرد اخر
قفس تا بشکنم دامی برای خوبشتن گشتم
حیا یک ناله بال افشان اظهارم نمی خواهد
قفس فرسود دل چون مدعای خویشتن گشتم
خط پرگار وحدت را سراپایی نمی باشد
به گرد ابتدا و انتهای خوبشتن گشتم
ندانم شعله افسرده ام یا گرد نمناکم
که تا ازپا نشستم نقش پای خوبشتن گشتم
مال جستجوی شعله ها خاکستر است اینجا
نفس تا سوخت پرواز رسای خویشتن گشتم
درین دریا که غارتگاه بیتابی ست امواجش
گهروار از دل صبر ازمای خویشتن گشتم
سراغ مطلب نایاب مجنون کرد عالم را
به ذوق خویش من هم در قفای خویشتن گشتم
سواد نسخه عیشم به درس حسن شد روشن
گشودم بر تو چشم و اشنای خویشتن گشتم
خطا پیمای جام بیخودی معذور می باشد
به یادگردش چشمت فدای خوبشتن گشتم
کباب یک نگاهم بود اجزای من بیدل 
به رنگ شمع از سر تا به پای خوبشتن گشتم
کو جهد که چون بوی گل از هوش خود افتم
یعنی دو سه گام انسوی اغوش خود افتم
در سوختنم شمع صفت عرض نیازیست
مپسندکه در اتش خاموش خود افتم
در خاک ره افتاده ام اما چه خیالست
کز یاد شب وعده فراموش خود افتم
بهر دگران چند کنم وعظ طرازی
ای کاش شوم حرفی و در گوش خود افتم
کو لغزش پایی که به ناموس وفایت
بار دو جهان گیرم و بر دوش خود افتم
عمریست که دریا به کنار است حبابم
ان به که در اندیشه اغوش خود افتم
شور طلبم مانع تحقیق وصالست
خمخانه رازم اگر از جوش خود افتم
ای بخت سیه روز چرا سایه نکردی
تا در قدم سرو قباپوش خود افتم
بیدل همه تن بار خودم چون نفس صبح
بر دوش که افتم اگر از دوش خود افتم
کی در قفس و دام هوا و هوس افتم
ان شعله نی ام من که به هر خار و خس افتم
در قطره ام انداز محیطست پر افشان
حیف است کز افسون گهر در قفس افتم
از بی نفسی کم نشود ربط خروشم
در قافله حیرت اگر چون جرس افتم
بیقدر نی ام گر به چمن سازی تسلیم
در خاک به رنگ ثمر پیش رس افتم
رسوایی عاشق به ره یار بهشتی است
ای کاش درین کوچه به چنگ عسس افتم
اندیشه تغییر وفا هوش گداز است
ترسم که رود عشق و به دام هوس افتم
چون شانه به این سعی نگون درخم زلفت
چندان که قدم پیش نهم باز پس افتم
از بس که دو تا گشته ام از بار ضعیفی
خلخال شمارد چو به پای مگس افتم
فریاد نفس سوختگان عجز نگاهیست
ای وای که دور از تو به یک ناله رس افتم
چون صبح اگر دم زنم از جرات هستی
از شرم شوم اب و به فکر نفس افتم
سر تا قدمم نیست به جز قطره اشکی
عالم همه یارست به پای چه کس افتم
طاووس ز نقش پر خود دام به دوش است
بیدل چه عجب گر ز هنر در قفس افتم
کو شور دماغی که به سودای تو افتم
گردی کنم ایجاد و به صحرای تو افتم
عمری ست درین باغ پر افشان امیدم
شاید چو نگه بر گل رعنای تو افتم
ان زلف پریشان همه جا فتنه فکنده ست
هر دام که بینم به تمنای تو افتم
چون سایه ز سر تا قدمم ذوق سجودی ست
بگذار که در پای سراپای تو افتم
مپسند که امروز من گمشده فرصت
در کشمکش وعده فردای تو افتم
خورشید گریبان خیالات ندارد
کو لفظ که در فکر معمای تو افتم
پروای خم ابروی ناز فلکم نیست
هیهات گر از طاق دل ارای تو افتم
چون سیل درین دشت و درم نیست تسلی
یا رب روم از خویش به درباب تو افتم
بیدل به ره عشق تلاشت خجلم کرد
پیش ا قدمی چند که در پای تو افتم
شب که عبرت را دلیل این شبستان یافتم
هر قدرچشمم به خود وا شد چراغان یافتم
جام می خمیازه جمعیت افاق بود
قلقل مینا شکست رنگ امکان یافتم
سیر این هنگامه ام اگاه کرد از ما و من
ناله ای گم کرده بودم در نیستان یافتم
سایه ژولیده مویی از سر من کم مباد
پشم اگر رفت از کلاهم سنبلستان یافتم
هر کسی چون گل در این گلشن به رنگی می کش است
لب به ساغر باز کردم بیره پان یافتم
عمرها می امد از گردونم اهنگی به گوش
پرده تا بشکافت دوکی را غزلخوان یافتم
سیر کردم از بروج اختران تا ماه و مهر
جمله را در خانه های خویش مهمان یافتم
ربط اجزای عناصر بس که بی شیرازه بود
هریکی را چار موج فتنه توفان یافتم
میوه باغ موالید ان قدر ذوقم نداد
از سه پستان شیر دوشیدم شبستان یافتم
بر رعونت ناز تمکین داشت تیغ کوهسار
جوهرش را در دم صبحی پر افشان یافتم
دشت را نظاره کردم گرد دامن بود و بس
بحر را دیدم نمی در چشم حیران یافتم
اسمان هر گه مهیا کرد اغوش هلال
پستیی را از لب این بام خندان یافتم
خانه خورشید جاروب تامل می زند
سایه را انجا چراغ زیر دامان یافتم
صبح تا فرصت شمارد شمع دامن چیده بود
از تلاش زندگانی مردن اسان یافتم
مور روزی دانه ای می برد در زیر زمین
چون برون افکند خال روی خوبان یافتم
ان سماروغی که می رست از غبارکوچه ها
چشم مالیدم شکوه چتر شاهان یافتم
موی مجنون رنگی از اشفتگی پرواز داد
گرد چینی خانه فغفور و خاقان یافتم
چشمه اسکندر ابش موج در ایینه داشت
کوس اقبال سلیمان، شور مرغان یافتم
ناامیدی بسکه سامان طمع در خاک ر یخت
ریگ صحرای قیامت جمله دندان یافتم
عالمی گردن به رعنایی کشید و محو شد
مجمع این شیشه ها در طاق نسیان یافتم
هر زمینی ربشه وهمی دگر می پرورد
ربش زاهد شانه کردم باغ رضوان یافتم
سر بریدن در طریق وهم رسم ختنه داشت
نفس کافر را درین صورت مسلمان یافتم
حرص واماند از تردد راحت استقبال کرد
پای خر در گل فرو شد گنج پنهان یافتم
خلق زحمت می کشد در خورد تمییز فضول
ناقه مست و بار بر دوش شتربان یافتم
هرکرا جستم چو من گمگشته تحقیق بود
بی تکلف کعبه را هم در بیابان یافتم
چرخ هم نگشود راه خلوت اسرار خویش
دامن این هفت خلعت بی گریبان یافتم
بیدل اینجا هیچکس از هیچکس چیزی نیافت
پرتو خورشید بر مهتاب بهتان یافتم
ارزو بیتاب شد ساز بیانی یافتم
چون جرس در دل تپیدنها فغانی یافتم
خاک را نفی خود اثبات چمنها کردن است
انقدر مردم به راه او که جانی یافتم
بی نیازی در کمین سجده تسلیم بود
تا زمین ایینه گردید اسمانی یافتم
کوشش غواص دل صد رنگ گوهر می کشد
غوطه در جیب نفس خوردم جهانی یافتم
دستگاه جهد فهمیدم دلیل امن نیست
بال و پر در هم شکستم اشیانی یافتم
جلوه ها بی پرده و سعی تماشا نارسا
هر دو عالم را نگاه ناتوانی یافتم
وحشت عمر از کمین قامت خم جوش زد
تیر شد ساز نفس تا من کمانی یافتم
یأس چون امید در راه تو بی سامان نبود
ارزوی رفته را هم کاروانی یافتم
چون هما برقسمت منحوس من باید گریست
شد سعادتها ضمان تا استخوانی یافتم
همچو ان ایینه کز تمثال می بازد صفا
گم شدم در خویش از هر کس نشانی یافتم
چول سحر زین جنس موهومی که خجلت عرض اوست
گر همه دامن ز خود چیدم دکانی یافتم
زندگانی هرزه تا ز عرصه تشویش بود
بیدل از قطع نفس ضبط عنانی یافتم
چون اینه چندان به برش تنگ گرفتم
کز خویش برون امدم و رنگ گرفتم
نامی که ندارم هوس نقش نگین داشت
دامان خیالی به ته سنگ گرفتم
عجز طلبم گشت عنان تاب نگاهش
ره بر رم اهو ز تک لنگ گرفتم
چون غنچه شبم لخت دلی در نظر امد
دامان تو پنداشتم و تنگ گرفتم
خلقی در ناموس زد و داغ جنون برد
من نیزگرفتم که ره ننگ گرفتم
خجلت کش خودسازی ام از خودشکنیها
نگشوده در صلح و ره جنگ گرفتم
گر چرخ نسنجید به میزان وقارم
من نیز به همت کم این سنگ گرفتم
در ترک تعلق چقدر ناز و غنا بود
بر هر چه هوس پای زد اورنگ گرفتم
تاگرم کنم بستر امنی که ندارم
چون صبح نفس زیر پررنگ گرفتم
بیدل نفس اخر ورق اینه گرداند
سیلی به تجرد زدم و رنگ گرفتم
به دل گردی ز هستی یافتم از خویشتن رفتم
نفس تا خانه ایینه روشن کرد من رفتم
شرار کاغذم از بی دماغیها چه می پرسی
همه گر یک قدم رفتم به خویش اتش فکن رفتم
ز باغ امتیاز ایینه گل چیدن نمی داند
تحیر خلوت ارا بود اگر در انجمن رفتم
زدل بیرون نجستم چون خیال از اسمان تازی
نیفتادم به غربت هر قدر دور از وطن رفتم
تحیر شد دلیلم در سواد دشت اگاهی
همان تار نگاهم جاده بود انجا که من رفتم
ز بس وحشت کمین الفت اسباب امکانم
کسی با خویش اگرپرد اخت من از خویشتن رفتم
چو شمعم مانع وحشت نشد بی دست و پاییها
به لغزشهای اشک اخر برون زین انجمن رفتم
به اگاهی ندیدم صرفه تدبیر عریانی
ز غفلت چشم پوشیدم به فکر پیرهن رفتم
هجوم ضعف برد از یادم امید توانایی
نشستم انقدر بر خاک کز برخاستن رفتم
پر طاووس دارد محمل پرواز مشتاقان
به یادت هر کجا رفتم به سامان چمن رفتم
ادا فهم رموز غیب بودن دقتی دارد
عدم شد جیب فطرت تا به فکر ان دهن رفتم
به قدر التفات مهر دارد ذره پیدایی
به یادت گر نمی ایم یقینم شد که من رفتم
مرا بر بستن لب فتح باب راز شد بیدل
که در هر خلوت از فیض خموشی بی سخن رفتم
تحیر مطلعی سرزد چو صبح از خویشتن رفتم
نمی دانم که امد در خیال من که من رفتم
صدای ساغر الفت جنون کیفیت ست اینجا
لب او تا به حرف امد من از خود چون سخن رفتم
شبم بر بستر گل یاد او گرداند پهلویی
تپیدم انقدر بر خود که بیرون از چمن رفتم
ز بزم او چه امکانست چون شمعم برون رفتن
اگر از خویش هم رفتم به دوش سوختن رفتم
برون لفظ ممکن نیست سیر عالم معنی
به عریانی رسیدم تا درون پیرهن رفتم
تمیز وحدتم از گرد کثرت بر نمی ارد
به خلوت هم همان پنداشتم در انجمن رفتم
درین گلشن که سیر رنگ و بوی خودسری دارد
جهانی امد اما من ز یاد امدن رفتم
ندارم جز فضولیهای راحت داغ محرومی
به خاک تیره چون شمع از مژه بر هم زدن رفتم
به قدر لاف هستی بود سامان فنا اینجا
نفس یک عمر بر هم یافتم تا در کفن رفتم
به اثباتش جگر خوردم به نفی خود دل افشردم
ز معنی چون اثر بردم نه او امد نه من رفتم
چو گردون عمرها شد بال وحشت می زنم بیدل
نرفتم اخر از خود هر قدر از خویشتن رفتم
دوش گستاخ به نظاره جانان رفتم
جلوه چندان به عرق زد که به توفان رفتم
سیر این انجمنم امد و رفت سحراست
یک نفس نامده صد زخم نمایان رفتم
فیض عریان تنی ام خلعت صحرا بخشید
جیب شوق انهمه وا شد که به دامان رفتم
بی نشانی اثرم اینه بوی گلم
رنگ شد کسوت من کاینهمه عریان رفتم
بیش ازین سعی زمینگیر خموشی چه کند
تا به جایی که نفس ماند ز جولان رفتم
فکر خود بود همان خلوت تحقیق وصال
تا به دامان تو از راه گریبان رفتم
چقدر کاغذ اتش زده ام داغ تو داشت
که ز خود نیز به سامان چراغان رفتم
تپش دل سحری بوی گلی می اورد
رفتم از خویش ندانم به چه عنوان رفتم
بایدم تا ابد از خود به خیالش رفتن
یارب از بهر چه انجا من حیران رفتم
نگه دیده قربانی ام از شوق مپرس
سر ان جلوه رهی داشت که پنهان رفتم
جرأت پا نپسندید طواف چمنش
حیرتم رنگ ادب ریخت به مژگان رفتم
خجلت نشو و نمایم به عدم یاد امد
رنگ ناکرده گل از چهره امکان رفتم
پای پر ابله شد دست تأسف بیدل
بسکه از وادی امید پشیمان رفتم
تا به در یوزه راحت طلبیدن رفتم
مژه گشتم سر مویی به خمیدن رفتم
صبح از بی نفسی قابل اظهار نبود
زین گلستان به غبار ندمیدن رفتم
تا به مقصد بلدم گشت زمینگیری عجز
همه جا پیشتر از سعی رسیدن رفتم
نبض جهدم شرر کاغذ اتش زده است
یک مژه راه به صد چشم پریدن رفتم
چون هلالم چقدر نشئه تسلیم رساست
سرکشی داغ شد از بس به خمیدن رفتم
شور این بزم جنون خیره دماغی می خواست
دل نپرداخت به افسانه شنیدن رفتم
این شبستان به چراغان هوس یمن نداشت
که به صد چشم همان داغ ندیدن رفتم
یأس بر حیرت حال گهرم می گرید
قطره ای داشتم از یاد چکیدن رفتم
سیر گلزار تمنای تو طاووسم کرد
غوطه در رنگ زدم تا به پریدن رفتم
بیدل اندم که به تسلیم شکستم دامن
تا در امن به پای نرسیدن رفتم
گر به پرواز و گر از سعی تپیدن رفتم
رفتم اما همه جا تا نرسیدن رفتم
طرف دامن ز ضعیفی نشکستم چون شمع
اخر از خویش به دوش مژه چیدن رفتم
چون سحر هفت فلک وحشت شوقم طی کرد
تا کجاها پی یک اه کشیدن رفتم
حیرت از وحشتم ایینه دیدار تو ریخت
انقدر ناله نگه شد که به دیدن رفتم
عاجزی هم چقدر پایه عزت دارد
برفلک همچو مه نو به خمیدن رفتم
بی پرو بالی من همقدم شبنم بود
زین چمن بر اثر چشم پریدن رفتم
نارسایی چه کندگر نه به غفلت سازد
خواب پا داشتم افسانه شنیدن رفتم
در ره دوست همان چون نگه بازپسین
اشک گل کردم و گامی به چکیدن رفتم
چون حباب اینه ام هیچ نیاورد به عرض
چشم واکردم و در فکر ندیدن رفتم
بیرخت حاصل سیر چمنم خنده نبود
یک دوگل بر اثر سینه دریدن رفتم
ناله جسته ام از فکر سراغم بگذر
تاکشیدم نفس ان سوی رمیدن رفتم
موج گوهر به صدف راز خموشان می گفت
گوش گرداب گرفتم به شنیدن رفتم
غدر تدبیر فنا داشت شکست پرو بال
دامن شعله گرفتم به پریدن رفتم
سیر هستی چو سحر یک دو نفس افزون نیست
تو همان گیرکه من هم به دمیدن رفتم
محمل شوق من اسوده نیابی بیدل
اشک راهی ست اگر من ز دویدن رفتم
شب از رویت سخنهایی بهار اندوده می گفتم
زگیسو هرکه می پرسید مشک سوده می گفتم
وفا در هیچ صورت نیست ننگ الود کمظرفی
ز خود چون صفر اگر می کاستم افزوده می گفتم
خرابات حضورم گردش چشم که بود امشب
که من از هر چه می گفتم قدح پیموده می گفتم
گذشت از اسمان چون صبح گرد وحشتم اما
هنوز افسانه بال قفس فرسوده می گفتم
ندامت هم نبود از چاره کاران سیهکاری
عبث با اشک درد دامن الوده می گفتم
جنون کرد وگریبانها درید از بند بند من
دو روزی بیش ازین حرفی که لب نگشوده می گفتم
ز غیرت فرصت ذوق طلب دامن کشید از من
به جرم ان که حرف دست برهم سوده می گفتم
نواهای سپند من عبث داغ تپیدن شد
به حیرت گر نفس می سوختم اسوده می گفتم
گه از وحدت نفس راندم، گه ازکثرت جنون خواندم
شنیدن داشت هذیانی که من نغنوده می گفتم
سخنها داشتم از دستگاه علم و فن بیدل
به خاموشی یقینم شدکه پر بیهوده می گفتم
چون شمع می روم ز خود و شعله قامتم
گرد ره خرام که دارم، قیامتم
ان ناله ام که گر همه خاکم دهی به باد
کهسار می خورد قسم استقامتم
تسلیم خوی از غم افات رستن است
افکنده نیستی به جهان سلامتم
مینا طبیعتم حذر از انفعال من
هرگاه اب می شوم اتش علامتم
از قحط امتیاز معانی درین بساط
تحسینم این بس است که ننگ غرامتم
یک دانه وار ابله دل نکرد نرم
دست اسیای سودن دست ندامتم
کو وحشتی که بگذرم از دامگاه وهم
تشویش رفتن است به قدر اقامتم
عمریست نام من به جنون دارد اشتهار
داغ نگین تراشی سنگ ملامتم
بیدل ز حالم اینکه نفس گرد می کند
کم نیست در قلمرو هستی کرامتم
چنین کز گردش چشم تو می اید به جان انجم
سزد گر شرم ریزد چون عرق با اسمان انجم
تو هر جا می خرامی نازنینان رفته اند از خود
بود خورشید را یکسر غبار کاروان انجم
سر زلفت ز دستم رفت و اشکی ریخت از مژگان
چوشب رفت از نظر عاریست در ضبط عنان انجم
شبی با برق دندان گهر تاب ات مقابل شد
هنوز از کهکشان دارد همان خس در دهان انجم
بود بر منظر اوج کمالت نردبان گردون
سزد بر قصر دیوان جلالت پاسبان انجم
چه امکانست سعی دل تپیدن نارسا افتد
من و اهی که دارد بی تو بر نوک سنان انجم
نیاز اهنگ توفان خیال کیست ؟ حیرانم
که برهم چید اشک من زمین تا اسمان انجم
جفا خیز است دهر اینجا مروت کو محبت کو
سپهرش دست ظلمست و دل نامهربان انجم
زگردون مایه عشرت طمع دارم و زین غافل
که اینجا هم عنان اشک می باشد روان انجم
دماغت سر خوش پرواز وهم است انقدر ورنه
همان از نارسایی می تپد در اشیان انجم
تمیز سعد و نحس دهر بی غفلت نمی باشد
همین در شب توان دیدن اگر دارد نشان انجم
مخور بیدل فریب تازگی از محفل امکان
که من عمریست می بینم همان چرخ و همان انجم
ز خورشید جمالش تا عرق سازد عیان انجم
به گردون می شود در دیده حیرت نهان انجم
سر زلفش ز دستم رفت اشکم ریخت از مژگان
که چون شب بگذرد ریزد ز چشم اسمان انجم
اسیر حلقه بیتابی شوق که می باشد
که همچون اشک می ریزد ز چشم اسمان انجم
مگر با نسبت ان گوهر دندان مقابل شد
که می گیرد مدام از کهکشان خس در دهان انجم
به امیدی که مهر طلعتش کی جلوه فرماید
چو بیدل منتظر هر شب به چشم خونفشان انجم
کند هر جا عرق ز ان ماه تابان گلفشان انجم
شکست رنگ سازد جمع چون برگ خزان انجم
جبین و عارضش از دور دیدم در عرق گفتم
که این ماه است و ان خورشید تابان است و ان انجم
تو بر خاک درش یک نقش پا کسب سعادت کن
به اظهار اثرگو داغ شو بر اسمان انجم
در ان وادی که یاد اوست شمع راه امیدم
توان خرمن نمودن از غبار کاروان انجم
عرق جوش است حسن ای شوق چشم حیرتی وا کن
قدح باید گرفت اندم که امد در میان انجم
به هرجا شکوه ای گل کرده است از بخت ناسازم
ز خجلت چون شرر در سنگ می باشد نهان انجم
به غیر از سوختن تخمی ندارد مزرع امکان
به این حاصل مگر در خاک کارد اسمان انجم
شراری چند سامان کن اگر در خود زدی اتش
نمی تابد به کام بینوایان رایگان انجم
چراغ این شبستان قابل پرتو نمی باشد
نتابد کرم شبتابی مگر در اشیان انجم
تو از غفلت به صد امید سودا کرده ای ورنه
به غیر از چشمک خشکی ندارد در دکان انجم
درین حسرت که مهر طلعتش کی پرده برگیرد
چو بیدل می تپد هر شب به چشم خون فشان انجم
شب بزم خیالی به دل سوخته چیدم
تصویر تو گل کرد ز اهی که کشیدم
تا هیچکسم منتظر وصل نداند
گشتم عرق و در سر راه تو چکیدم
عجزم چقدر پایه اقبال رسا داشت
جایی نخمیدم که به پایی نرسیدم
گل کردن ازین باغ، جنون هوس کیست
پرواز غبارم سحری داشت دمیدم
در تخم، محالست کند ریشه فضولی
پایم به در افتاد ز دامن که دوبدم
نیرنگ دل از صورت من شبهه تراشید
رفتم که کنم رفع دوبی اینه دیدم
اخر الم زندگی ام تیر براورد
برداشت نفس ان همه زحمت که خمیدم
تا خون من از خواب به صد حشر نخیزد
در سایه مژگان تو کردند شهیدم
هستی چمنی داشت ز ارایش عبرت
چون شمع گلی چند به نوک مژه چیدم
حیرت قفس خانه چشمم، چه توان کرد
هرگه بهم ارم مژه قفل است کلیدم
بیدل چقدر سرمه نوا بود ندامت
کز سودن دست تو صدایی نشنیدم
نیست در میدان عبرت باکی از نیک و بدم
صاحب خفتان شرمم عیب پوشی چلقدم
منفعل نشو و نمای سر به جیبم داده اند
رستن مو می کشد نقاش تصویر قدم
هرچه پیش اید غنیمت مفت سعی بیکسی است
ادمم اما هلاک صحبت دام و ددم
صد امل گر تازد انسوی قیامت گرد من
انفعالم نیست، بیکار جهان سرمدم
عشرت این انجمن پر انفعال اماده بود
فرصت مستی عرقها کرد تا ساغر زدم
تنگی میدان هوشم کرد محکوم جهات
زندگی در بیخودی گر جمع کردم بیحدم
رنگ و بوها جمع دارد میزبان نوبهار
هر دو عالم را صلا زد عشق تا من امدم
کعبه و دیری ندیدم غیر الفت گاه دل
هرکجا رفتم به پیش امد همین یک معبدم
خاکسار عشق را پامال نتوان یافتن
پرتو خورشید بر سرهاست در زیر قدم
از بهار من چراغ عبرتی روشن کنید
همچو رنگ خون چمن پرداز چندین مشهدم
بیدل از ترک هوس موج گهر افسرده نیست
پشتی بنیاد اقبالیست در دست ردم
ازین حسرت قفس روزی دو مپسندید ازادم
که ان ناز افرین صیاد خوش دارد به فریادم
خرد بیهوده می سوزد دماغ فکر تعمیرم
غم اباد جنونم خانه ویرانی است بنیادم
به توفان رفته شوقم ز ارامم چه می پرسی
که من گر خاک هم گردم همان در دامن بادم
دماغ نکهت گل از وداع غنچه می بالد
محبت همچو اه از رفتن دل کرده ایجادم
ز بس گرم است در یادت هوای عالم الفت
عرق الوده می اید ز دل اشک شرر بادم
خبر از خود ندارم لیک در دشت تمنایت
دل گمگشته ای دارم که از من می دهد یادم
غبار ناتوانم بسته نقش دست امیدی
که نتواند ز دامانت کشیدن کلک بهزادم
امید تلخکامان وفا شیرینیی دارد
لب حسرت به جوی شیر تر کرده است فرهادم
ز پرواز دگر چون بلبل تصویر محرومم
پری در رنگ می افشانم و حیران صیادم
قفس از ششجهت باز است اما ساز وحشت کو
من و ان بی پروبالی که نتوان کرد ازادم
شکوه فطرتم فرشست هرجا می روی بیدل
ز هستی تا عدم یک سایه افکنده است شمشادم
چشمش افکنده طرح بیدادم
سرمه کو تا رسد به فریادم
سرو تهمت قفس چه چاره کند
پا به گل کرده اند ازادم
شبنم انفعال خاصیتم
همه اب است و خاک بنیادم
از فسون نفس مگوی و مپرس
خاک نا گشته می برد بادم
درد عشق امتحان راحت داشت
همچو اتش به بستر افتادم
دلش ازادی ام نمی خواهد
قفس است ارزوی صیادم
او دلم داد تا به خود نگرم
من هم ایینه در کفش دادم
خالی ام از خود و پر از یادش
شیشه مجلس پری زادم
بی دماغانه نشکند چه کند
شیشه می خواست دل فرستادم
نفسی هست جان کنی مفت است
تیشه دارم هنوز فرهادم
نظم و نثری که می کنم تحریر
به که در زندگی کند شادم
ورنه حیفست نقشم از پس مرگ
گل زند بر مزار بهزادم
این زمان هرچه دارم از من نیست
داشتم انچه رفت از یادم
نیستی هم به داد من نرسید
مرگ مرد ان زمان که من زادم
یأس من امتحان نمی خواهد
بیدلم عبرت خدا دادم
قیامت می کند حسرت مپرس از طبع نا شادم
که من صد دشت مجنون دارم و صد کوه فرهادم
زمانی در سواد سایه مژگان تأمل کن
مگر از سرمه دریابی شکست رنگ فریادم
حضور نیستی افسون شرکت بر نمی دارد
دو عالم با فراموشی بدل کن تا کنی یادم
گرفتار دو عالم رنگم از بیرحمی نازت
امیر الفت خود کن اگر می خواهی ازادم
چو طفل اشک درسم انقدر کوشش نمی خواهد
به علم ارمیدن لغزش پایی ست استادم
به سامان دلم اواره صد دشت بیتابی
ز منزل جاده ام دور است یا رب گم شود زادم
طراوت برده ام از اب و گرمی از دل اتش
چو یاقوت از فسردن انفعال صلح اضدادم
فلک مشکل حریف منع پروازم تواند شد
چو اواز جرس گیرم قفس سازد ز فولادم
درین صحرای حیرت دانه و دامی نمی باشد
همان چون بلبل تصویر نقاش است صیادم
علاج خانه زنبور نتوان کرد بی اتش
رکاب ناله گیرم تا ستاند از فلک دادم
نفس را دام الفت خواند ه ام چون صبح و زین غافل
که بیرون می برد زین خاکدان اخر همین بادم
غبار جان کنی بر بال وحشت بسته ام بیدل
صدای بیستونم قاصد مکتوب فرهادم
ای دلت حسرت کمین انتخاب صبحدم
نقطه ای از اشک کن اندرکتاب صبحدم
عمر در اظهار شوخی پر تنک سرمایه است
یک نفس تاکی فروشد پیچ و تاب صبحدم
تیره روزان جنون را هست بی انداز چرخ
چاک دل، صبح طرب. داغ، افتاب صبحدم
هر دل افسرده داغ انتظار فیض نیست
افتابست انکه می بینی لباب صبحدم
وحشت ما بر تعلق دامنی افشانده است
تکمه نتوان یافت در بند نقاب صبحدم
عالم فرصت ندارد از غبار ما سراغ
می دود این ریشه یکسر در رکاب صبحدم
اسمان گر بی حسد می بود در ایثار فیض
دیده های اخترش می داشت تاب صبحدم
رنج الفت را علاج از غیر جستن افت است
رعشه بر مخمور می می بندد اب صبحدم
نشئه غفلت به هر رنگی که باشد مفت ماست
کاش ما را واگذارد دل به خواب صبحدم
از توهم چند خواهی زیست مغرور امل
ای نفس گم کرده درگرد سراب صبحدم
گر قدت خم کرد پیری راستی مفت صفاست
در دم صدق است بیدل فتح باب صبحدم
می رسد گویند باز ان افتاب صبحدم
صبح کی خواهد دمید ای من خراب صبحدم
ناله یکسر نغمه ساز شب اندوه ماست
دیده گریان همان جام شراب صبحدم
تخم اشکی چند در چاک جگر افشانده ایم
نیست جنس شبنم ما غیر باب صبحدم
یاد تیغت بست چشم انتظار زخم ما
می برد خمیازه از مخمور اب صبحدم
دل به وحشت دادم اما گریه دام حیرتست
شبنم ابی می کند در شیر ناب صبحدم
غفلت اگاهی ست می باید مژه برداشتن
دامن شب می درد یکسر نقاب صبحدم
زندگی کمفرصت است از مدعای دل مپرس
در نفس خون شد سوال بی جواب صبحدم
گر سواد عمر روشن کرده ای هشیار باش
سطر موهوم نفس دارد کتاب صبحدم
این پارتگاه وحشت قابل ارام نیست
عزم گلزاری دگر دارد شتاب صبحدم
پیرگشتی اعتماد عمرت از بیدانشی ست
دل منه بر دولت و پا در رکاب صبحدم
اب و رنگ باغ فیض از عالم افراط نیست
به که جز شبنم نیفشاند سحاب صبحدم
غفلت ایام پیری از سر ماوا نشد
سخت دشوار است بیدل ترک خواب صبحدم
دلبر شد و من پا به دل سخت فشردم
خاکم به سر ای وای که جان رفت و نمردم
جان سختی صبرم چقدر لنگ بر اورد
کاین یک مژه ره جز به قیامت نسپردم
پایم ته سنگ امد از افسردس دل
تاب رگ خواب از گره ابله خوردم
برگ طرب من ورق لاله برامد
اه ازکف خونی که سیه گشت و فسردم
دل نیز ز افسردگیم سرمه نوا ماند
بر شیشه اثرکرد سیه روزی دردم
چون شمع قیامت به سرم می کند امروز
داغی که چرا سر به خرامش نسپردم
ای هستی مبرم چه ندامت هوسیهاست
گیرم دو سه روزت نفسی بود شمردم
بی شربت مرگ اینقدرم داغ تپیدن
فریاد ز ابی که ندادند به خوردم
بیدل مژه از خویش نبستم گنه کیست
راحت عملی داشت که من پیش نبردم
ز دست عافیت داغم سپند یأس پروردم
به این اتش که من دارم مگر اتش کند سردم
اسیر ششدر و تدبیر ازادی جنونست این
چو طاس نرد هر نقشی که اوردم نیاوردم
چو شبنم شرم پیدایی ست اثار سراغ من
عرق چندان که می بالد بلندی می کند گردم
چو اوراق خزان بی اعتبارم خوانده اند اما
جهانی رنگ سیلی خورده است از چهره زردم
در ان مکتب که استغنا عیار معنی ام گیرد
کلاه جم بنازد بر شکست گوشه فردم
ز خویشم می برد یاد خرام او به ان مستی
که گل پیمانه گرداند اگر چون رنگ برگردم
ز عریانی درین میدان ندارم ننگ رسوایی
شکوه جوهر تیغم خط پیشانی مردم
وفایم خجلت ناقدردانی برنمی دارد
اگر بر ابله پا می نهم دل می کند دردم
نی ام بیدل خجالت مایه ننگ تهی دستی
چو مضمون در خیال هر که می ایم ره اوردم
نگه واری بس است از جیب عبرت سر براوردم
شرار بی دماغ اخر ندارد پر زدن هر دم
گریبان می درم چون صبح و برمی ایم از مستی
چه سازم نعل در اتش ز افسون دم سردم
چه سودا در سر مجنون دماغم اشیان دارد
که چون ابر اب گردیدن ببرد اشفتن گردم
غبارم توأم اشفتن ان طره می بالد
همه گر در عدم باشم نخواهی یافتن فردم
تو سیر زعفران داری و من می کاهم از حسرت
زمانی هم بخند ای بی مروت بر رخ زردم
ندارم گر تلاش منصب اقبال معذورم
به خاک اسوده بخت سیاهم سایه پروردم
جهانی می گذشت اواره وحشت خرامیها
در مژگان فراهم کردم و در خانه اوردم
جنون بر غفلت بیکاری من رحم کرد اخر
گریبان گر به دست من نمی امد چه می کردم
چو شمعم غیرت نامحرمیهاکاش بگدازد
که من هرچند سر در جیب می تازم برون گردم
من بیدل نی ام ایینه لیک از ساده لوحیها 
به خوبان نسبتی دارم که باید گفت بیدردم
زبن باغ همچو شبنم رنج خیال بردم
هرکس طراوتی برد من انفعال بردم
ماه از تمامی اینجا ارایش کلف داشت
من نیز رنج فطرت بهر ملال بردم
در دیر نا امیدی دل اتشی نیفروخت
اخر به دوش حسرت چون شب زگال بردم
داد دل از عزیزان کس بیش ازاین چه خواهد
در مجلس کری چند فریاد لال بردم
باوضع اهل عالم راضی نگشت همت
هرکلفتی که بردم زبن بد خصال بردم
دل را تردد جاه ازفقرکرد غافل
در ارزوی چینی عرض سفال بردم
چون شعله کز ضعیفی خاکسترش پناهست
پرواز منفعل بود سر زیربال بردم
یاد نگاهی امشب بر صفحه ام زد اتش
رفتم ز خویش و با خود فوج غزال بردم
تنهایی ام بر اورد از تنگنای اوهام
زین ششدر اخرکار بازی به خال بردم
بیدل به این سیاهی کز دور کرده ام گل
پیش یقین خود هم صد احتمال بردم
شبی سیر خیال نقش پای دلربا کردم
گریبان را پر از کیفیت برگ حنا کردم
به ملک بی تمیزی داشت عالم ربط مژگانی
گشودم چشم و خلقی را ز یکدیگر جدا کردم
گرانی کرد بر طبعم غرور ناز یکتایی
خمی بر دوش فطرت بستم و خود را دوتا کردم
نمی از پیکرم جوشاند شرم ساز یکتایی
عرق غواصیی می خواستم باری شنا کردم
غنا می باید از فقرم طریق شفقت اموزد
که بر فرق جهانی سایه از دست دعا کردم
به ترک های و هو یم بی تلافی نیست سامانش
نی بزمم غناگر بینوا شد بوریا کردم
به زنگ انباشتم ایینه سوز محبت را
به ناموس وفا از اب گردیدن حیا کردم
کلامم اختیاری نیست در عرض اثر بیدل
دل از بس ناله شد ساز نفس را تر صدا کردم
نه دنیا دیدم و نی سوی عقبا چشم وا کردم
غباری پیش رویم بود نذر پشت پا کردم
شبی سیر خیال ان حنایی نقش پا کردم
گریبانها پر از کیفیت برگ حنا کردم
به استقبال شوقش از غبار وادی امکان
گذشتم انقدر از خویش هم رو بر قفا کردم
نشان دل نجستم کوشش تحقیق شد باطل
برون زین پرده هر تیری که افکندم خطا کردم
نبودم شمع تا از سوختن حاصل کنم رنگی
درین محفل به امید چه یا رب چشم وا کردم
به ملک بی تمیزی داشت عالم ربط امکانی
گشودم چشم و خلقی را ز یکدیگر جدا کردم
گرانی کرد بر طبعم غرور ناز یکتایی
خمی بر دوش فطرت بستم و خود را دوتا کردم
به سعی ابله بینم ز ننگ هرزه جولانی
رفیقان چشمی ایجاد از برای خواب پا کردم
به رنگ انباشتم ایینه سوز محبت را
به ناموس وفا از اب گردیدن حیا کردم
نمی از پیکرم جوشاند شرم ساز یکتایی
عرق غواصیی می خواستم باری شنا کردم
غنا می باید از فقرم طریق شفقت اموزد
که بر فرق جهانی سایه از دست دعا کردم
به ترک های و هویم بی تلافی نیست اسایش
نی بزم غنا گر بینوا شد بوریا کردم
کلامم اختیاری نیست در عرض اثر بیدل
دل از بس اب شد ساز نفس را تر صدا کردم
عبث خود را چو اتش تهمت الود غضب کردم
به هر خاشاک چندان گرم جوشیدم که تب کردم
چو ان طفلی که رقص بسملش در اهتزاز ارد
نفسها را پر افشان یافتم ناز طرب کردم
به داغ صد کلف واسوختم از خامی همت
چو ماه از خانه خورشید اگر اتش طلب کردم
مخواه از موج گوهر جرات توفان شکاریها
کمند نارسایی داشتم صید ادب کردم
ز حسن بی نشان تا وانمایم رنگ تمثالی
در حیرت زدم ایینه داری را سبب کردم
به مستان می نوشتم بیخودی تمهید مکتوبی
مدادش را دوات از سایه برگ عنب کردم
چوشمع از خلوت و محفل شدم مرهون داغ دل
ز چندین دفتر اخر نقطه ای را منتخب کردم
چو گردون هر چه جوشید از غبارم جوهر دل شد
به این یک شیشه خلقی را دکاندار حلب کردم
به مشق عافیت ر اهی دگر نگشود این دریا
همین چون موج گوهر گردنی را بی عصب کردم
نرفت از طینتم شغل تمنای زمین بوسش
چو ماه نو جبین گر سوده شد ایجاد لب کردم
ندامت داشت بیدل معنی موهوم فهمیدن
به تحقیق نفس روز هزار ایینه شب کردم
نه عبادت، نه ریاضت کردم
باده ها خوردم و عشرت کردم
میهمان کرمی بود خیال
با فضولی دو دم الفت کردم
هر چه زین مایده ام پیش امد
نعمتی بودکه غارت کردم
خلق در دیر و حرم تک زد و من
دل اسوده ن بارت کردم.
گردم از عرصه تشویش گذشت
انسوی حشر قیامت کردم
خاک را عرش برین نتوان کرد
ترک خود رایی همت کردم
عافیت تشنه بیقدری بود
سجده بر خاک مذلت کردم
اگهی رنج پشیمانی داشت
عیبها در خور غفلت کردم.
بی دماغ من ما و نتوان زیست
تن زدم، خواب فراغت کردم
شوق بی مقصد و، دل بی پروا
خاک بر فرق ندامت کردم
تا شدم منحرف از علم و عمل
سیرکیفیت رحمت کردم
مغفرت مزد معاصی بوده ست
کیست فهمد که چه خدمت کردم
هیچم ازکرده و ناکرده مپرس
یاد ان چشم مروت کردم
هرچه از دست من امد بید ل
همه بی رغبت و نفرت کردم
هنرها عرضه دادم با صفای دل حسد کردم
ز جوش جوهر این ایینه را اخر نمد کردم
امل در عالم بیخواست بر هم زد حقیقت را
ز عقبا مزد نیکی خواستم غافل که بد کردم
ره مقصد نمی گردید طی بی سعی برگشتن
ز گرد همت رو بر قفا تازی بلد کردم
به اقبال دل از صد بحر گوهر باج می گیرد
سرشکی را که چون مژگان نیاز دست رد کردم
درین گلشن ز خویشم برد ناگه ذوق ایثاری
چو صبح از یک شکست رنگ بر صد گل مدد کردم
فضولیهای هستی یا رب از وصفم چه می خواهد
بقدر نیستی کاری که از من می سزد کردم
بغیر از هیچ نتوان وهم دیگر بر عدم بستن
ستم کردم که من اندیشه جان و جسد کردم
دو عالم از دل بیمطلب من فال تسکین زد
محیطی را به افسون گهر بی جزر و مدّکردم
غرض جمعیت دل بود اگر دنیا وگر عقبا
ز اسباب انچه راحت ناخوشش فهمید رد کردم
در اغاز انتها دیدم سحر را شام فهمیدم
ازل تا پرده بردارد تماشای ابد کردم
هزار ایینه گل کرد از گشاد چشم من بیدل
به این صفر تحیر واحدی را بی عدد کردم
من خاکسار گردن ز کجا بلند کردم
سر ابله دماغی ته پا بلند کردم
در و بام اوج عزت چقدر شکست پستی
که غبار هرزه تاز من و ما بلند کردم
ز فسونگه تعین نفسی ز وهم گل کرد
چو سحر دماغ اقبال به هوا بلند کردم
ز کجا نوای هستی در انفعال وا کرد
که هزار دست حاجت چو گدا بلند کردم
صف غیرت خموشی علمی نداشت در کار
به چه سنگ خورد مینا که صدا بلند کردم
طلب گدا طبیعت نشناخت قدر عزت
خم پایه اجابت به دعا بلند کردم
ره وهم زیر پا بود تک وهم دور فهمید
که به رنگ شمع گردن همه جا بلند کردم
سر و کار خودسری ها ادب امتحانیی داشت
عرق نگون کلاهی ز حیا بلند کردم
سحری نظر گشودم به خیال سرو نازی
ز فلک گذشت دوشم مژه تا بلند کردم
به هزار ناز گل کرد چمن نیاز بیدل
که سر ادب به پایش چو حنا بلند کردم
چون شمع روزگاری با شعله سازکردم
تا در طلسم هستی سیر گداز کردم
قانع به یأس گشتم از مشق کج کلاهی
یعنی شکست دل را ابروی ناز کردم
صبح جنون نزارم شوقی به هیچ شادم
گردی به باد دادم افشای راز کردم
رقص سپند یارب زین بیشتر چه دارد
دل بر در تپش زد من ناله سازکردم
ممنون سعی خویشم کز عجز نارسایی
کار نکرده دی امروز باز کردم
رفع غبار هستی چشمی بهم زدن داشت
من از فسانه شب را بر خود دراز کردم
در دشت بی نشانی شبنم نشان صبحست
عشقت ز من اثر خواست اشکی نیاز کردم
اسباب بی نیازی در رهن ترک دنیاست
کسبی دگر چه لازم گر احتراز کردم
مینای من زعبرت درسنگ خون شد اخر
تا می به خاطر امد یاد گداز کردم
جز یک تپش سپندم چیزی نداشت بیدل
اتش زدم به هستی کاین عقده باز کردم
شب چشم امتیازی بر خویش باز کردم
ایینه تو دیدم چندان که نازکردم
فریاد ناتوانان محو غبار عجز است
رنگی به رخ شکستم عرض نیازکردم
سامان صد عبادت تسلیم ناتوانی
یک جبهه سجده بستم چندین نمازکردم
حیرتسرای امکان از بسکه کم فضا بود
بر روی هر دو عالم چشمی فراز کردم
نومیدی طلبها اهی به جلوه اورد
بگسستم از دو عالم کاین رشته سازکردم
اسوده ام درین دشت از فیض نارسایی
گر دست کوتهی کرد، پایی دراز کردم
تنزیه موج می زد در عرصه حقیقت
من از خیال تازی گرد مجاز کردم
اندیشه سرنگون شد، سعی خرد جنون شد
دل هم تپید و خون شد تا فهم راز کردم
نقد حباب بیدل از چنگ اگهی زنخت
شد بوته، گدازم چشمی که باز کردم
ز علم و عمل نکته ها گوش کردم
ندانم چه خواندم فراموش کردم
خطوط هوس داشت اوراق امکان
مژه لغزشی خورد مغشوش کردم
گر این انفعال است در کسب دانش
جنون بود کاری که با هوش کردم
اثر تشنه کام سنان بود و خنجر
چو حرف وفا سیر صد گوش کردم
نقاب افکنم تا بر اعمال باطل
جبینی ز خجلت عرق پوش کردم
بجز سوختن شمع رنگی ندارد
تماشای امشب همان دوش کردم
جنون هزار انجمن بود هستی
نفسها زدم شمع خاموش کردم
به یک ابله رستم از صد تردد
کشیدم ز پا پوست پاپوش کردم
بس است اینقدر همت میکشیها
که پیمانه برگشت و من نوش کردم
ز قد دو تا یادم امد وصالش
شدم پیر کاین طرح اغوش کردم
اگر بار هستی گران نیست بیدل
خمیدن چرا زحمت دوش کردم
چو شبنم تا نقاب اعتبار خویش شق کردم
ز شرم زندگی گفتم کفن پوشم، عرق کردم
کف پا می شدم ای کاش از بی اعتباریها
جبین گردیدم و صد رنگ خجلت در طبق کردم
چو صبحم یک تأمل درس جمعیت نشد حاصل
به سطری کز نفس خواندم ز خود رفتن سبق کردم
به حیرت صنعت ایینه را بردم به کار اخر
پریشان بود اجزای تماشا یک ورق کردم
مپرسید از قناعت مشربیهای حیات من
به ساغر ابرویی داشتم سد رمق کردم
به هر جا فکر مستی نیست مخموری نمی باشد
هوسهای غذا بود این که خود را مستحق کردم
شبی امد به یادم گرمی انداز اغوشی
چنان از خود برون رفتم که پندارم عرق کردم
زبان اصطلاح رمز توحیدم که می فهمد
که من هرگاه گشتم غافل از خود یاد حق کردم
نفس از دقت فکرم هجوم شعله شد بیدل
نشستم انقدر در خون که صبحی را شفق کردم
ز تحقیق نقوش لوح امکان رفع شک کردم
به چشمم هر چه زین صحرا سیاهی کرد حک کردم
ز وحشت بس که بودم بی دماغ سیر این گلشن
شرر فرصت نگاهی با تغافل مشترک کردم
مطیع بی نیازی یافتم افلاک و دورانش
خم ابروی استغنا بر این فیلان کجک کردم
خیال نامداری امتحانی داشت از عبرت
سیاهی بر نگین مالیدم و سنگ محک کردم
به کیش الفت از بس قدردان نشئه دردم
به هر زخمی که مرهم خواست تکلیف گزک کردم
چو موج گوهرم یکسر نفس شد حرف خاموشی
صف رنگ ادب تا نشکند شوخی کمک کردم
غرور کبریایی داشتم در ملک ازادی
ز بار دل خمیدم تا تواضع با فلک کردم
قناعت احتراز از تشنه کامی دارد ای منعم
تو کردی شور دیگر حرص من هم کم نمک کردم
به جرم سرکشیدن شعله من داغ شد بیدل
کمندی بر سماک انداختم صید سمک کردم
مژه خواباندم و دل را به جمعیت علم کردم
تماشا پرگرانی داشت بر دوشی که خم کردم
ز دور ساغر امکان زدم فال فراموشی
بر اعداد خیال این حلقه صفری بود کم کردم
به خواب زندگی دیدم سیاهی کم نمی گردد
ز تشویش نفس چون صافی از ایینه رم کردم
دبستان خیالم داشت سرمشق تماشایت
نوشتم نسخه رنگی که شاخ گل قلم کردم
در ان دعوت که بوی منتی بیرون زد از خوانش
غذای همت از الوان نعمت ها قسم کردم
طمع را هم به حال این خسیسان رحم می اید
گرفتم ماهیی را پوست کندم بی درم کردم
ز من می خواست سعی نارسا احرام تسلیمی
چو اشک از سر به راه انداختن ساز قدم کردم
به قدر وحشتم قطع تعلق داشت اسانی
ز هر جیبی که در دامن زدم تیغ دودم کردم
چه مقدار انسوی تحقیق پر می زد شرار من
که هستی شمع را هم کشت تا سیر عدم کردم
کسی نگرفت از بخت سیه داد سپند من
تپیدم سوختم تا سرمه گشتن ناله هم کردم
ندامت برد از ایینه ام زنگ هوس بید ل
به سودن های دست این صفحه را پاک از رقم کردم
وداع دورگرد عرضه ارام رم کردم
سحر گل کردم و کار دو عالم در دو دم کردم
روا کم دارد اطوارم که گردد در دل رسوا
اگر اهم هوس سر کرد هم در دل علم کردم
وداع حرص راه حاصل ارام وا دارد
عسل گل کرد هر گه کام دل مسرور سم کردم
سحرگه مطلع اسرار اهم در علو امد
دل اسوده را مردود درگاه الم کردم
هوس مگمار در احکام اعمال الم حاصل
حصول سکه دل کو، طلا و مس درم کردم
دل اواره ام طور رم اسوده ای دارد
اگر گرد ملال اورد صحرا را ارم کردم
طمع واکرد هرگه راه احرام دل طامع
صدا را در سواد سرمه سردادم عدم کردم
اگر اگاه حالم مرگ هم گردد که رحم ارد
که مردم در ره اما درد دل اواره کم کردم
مال عمر بیدل داد وهمم داد اسودم
دو دم درس هوسها گرم کردم، سرد هم کردم
گذشت عمر و شکست دل اشکار نکردم
هزارگل به بغل داشتم بهار نکردم
جهان به ضبط نفس بود و من ز هرزه دویها
به این کمند رسا یک دو چین شکار نکردم
نساختم به تنک رویی از تعلق دنیا
به قطع وهم دم تیغی ابدار نکردم
ز دست سوده نجستم علاج رنگ علایق
به درد سر زدم و صندل اختیار نکردم
وفا به عبرت انجام کار، کار ندارد
ز شرم می کشی اندیشه خمار نکردم
جهان ز جوش دل ایینه خانه بود به چشمم
گذشتم از نفس و هیچ جا غبار نکردم
غبار جلوه امکان گرفت اینه من
ولی چه سودکه خود را به خود دچار نکردم
ز سیر این چمنم اب کرد غیرت شبنم
که هرزه تار نگه را عرق سوار نکردم
هوای صحبت دلمردگان نخواند فسونم
دماغ سوخته را شمع هر مزار نکردم
درین چمن به چه داغ اشنا شدم من بیدل
که طوف سوخته جانان لاله زار نکردم
خود را به عیش امکان پر متهم نکردم
خلقی به خنده نازند من گریه هم نکردم
سیر خیال هستی رنگ فضولیی داشت
از خجلت جدایی یاد عدم نکردم
کاش انفعال هستی می داد شر به ابم
در اتشم ز خاکی کز جهل نم نکردم
همواری اتشم را باغ خلیل می کرد
محراب کبر گردید دوشی که خم نکردم
از بسکه نقد هستی سرمایه عدم داشت
هر چند صرف کردم یک ذره کم نکردم
پیری به دوشم اخر سرمشق لغزشی بست
تا سرنگون نگشتم جهد قلم نکردم
رنگ پریده یکسر محمل کش بهار است
از خود رمیدم اما جز با تو رم نکردم
ایینه تجرد جوهر نمی پرستد
پرچم گرانیی داشت خود را علم نکردم
از طبع بی تعلق حیران کار خویشم
این صفحه نقش نگرفت یا من رقم نکردم
بیدل چه بگذرد کس از عالم گذشتن
این جاده پی سپر بود رنج قدم نکردم
گهی بر صبح پیچیدم گهی با گل جنون کردم
به چاک صد گریبان خویش را از خود برون کردم
شرار کاغذ من محمل شوق که بود امشب
که هرجا جلوه کرد اسودگی وحشت فزون کردم
شکستم رنگ و بیرون جستم از تشویش سودایی
برای چشم بند هر دو عالم یک فسون کردم
غرورهیچکس با جرات من برنمی اید
جهان برخصم جست و من همین خود را زبون کردم
بهار امد تو هم ای زاهد بی درد تزویری
چمن گل، شیشه قلقل، یار مستی، من جنون کردم
هجوم گردش رنگم غرور دل شکست اخر
به چندین دور ساغر شیشه ای را سرنگون کردم
به قدر هر نفس می باید از خویشم برون رفتن
غباری را به ذوق جانکنی ها بیستون کردم
نسیم هرزه تاز من عرق اورد شبنم شد
درین خجلت سرا کاری که می باید کنون کردم
چه خواهم خواست عذر نازپروردی که رنگش را
به تکلیف خرام سایه گل نیلگون کردم
حنای دست او بیدل زیان پیمای سودن شد
من از شمشیر بیدادش نمردم بلکه خون کردم
از هر طلبی پیش ندامت گله کردم
سودم قدمی چند که دست ابله کردم
در غنچگی ام یکدلیی بود که چون گل
بر وهم شکفتن زدم و ده دله کردم
بی صحبت پیران نگذشتم ز رعونت
تا حلقه شدن خدمت این سلسله کردم
بنیاد شکیبایی من جزو زمین داشت
لرزیدم از اندام وفا زلزله کردم
نومیدی سعی از دم فرصت خبرم کرد
پا خورد به سنگم جرس قافله کردم
پر منفعل افتاد دل از رغبت دنیا
نفرت عملی بود درین مزبله کردم
ضبط نفس، ایینه ز افاق جلا داد
زین صیقل معنی مدد حوصله کردم
مژگان نگشودم به تماشای تعین
سیر عدم و هستی بی فاصله کردم
بیدل نفس اقسام معانی به فسون بست
فرصت رمقی داشت نیاز صله کردم
گر چراغ ازنفس سوخته بر می کردم
شب هنگامه تشویش سحر می کردم
ارزو در غم نامحرمی فرصت سوخت
کاشکی سیرگریبان شرر می کردم
گرد اوهام رهایی نشکستم هیهات
تا قفس را نفسی بالش پر می کردم
یاد ان دولت بیدارکه در خواب عدم
چشم نگشوده بر ان جلوه نظر می کردم
زان تبسم که حیا زیر لبش پنهان داشت
چه شناهاکه نه در موج گهر می کردم
اه بیدردی فرصت نپسندید از من
ان قدر جهد که خونی به جگر می کردم
فطرت از جوهر تنزیه که در طبع من است
اب می شد اگر اظهار هنر می کردم
این بنایی که جهان خمزده پستی اوست
نردبان داشت اگر زبر و زبر می کردم
امشبم ناله دل اشک فشان پر می زد
چقدر حل معمای شرر می کردم
قدم سعی به جایی نرساندم بیدل
کاش چشمی به نمی ابله تر می کردم
تو می رفتی و من ساز قیامت باز می کردم
شکست رنگ تا پر می فشاند اواز می کردم
اگر ناموس الفت ها نمی شد مانع جرأت
چو شوخی اشیان در دیده غماز می کردم
حیا رعنایی طاووس از وضعم نمی خواهد
وگرنه با دو عالم رنگ یک پرواز می کردم
خجل چون صبح از خاکستر بیحاصل خویشم
نشد ایینه ای را یک نفس پرداز می کردم
عصای مشت خاک من نشد جولان اهویی
که همچون سرمه در چشم دو عالم ناز می کردم
درین محفل نمی یابد سپند بینوای من
گریبانی که چاک از شعله اواز می کردم
وفا منع تمیز شادی و غم می کند ورنه
نواها انتخاب از طالع ناساز می کردم
عنان ناله می بودی اگر در ضبط تمکینم
چو خاموشی وطن در پرده های راز می کردم
به خامی سوخت چون برقم خیال زندگی پختن
به این نومیدی انجامی دگر اغاز می کردم
گر از دستم گشاد کار دیگر برنمی اید
به حال خویش می بایست چشمی باز می کردم
اگر بیدل بجایی می رسیدم از پر افشانی
به اهنگ ز خود رفتن هزار انداز می کردم
خوشا ذوقی که از دل عقده ای گر باز می کردم
همان چون دانه بهر خویش دامی ساز می کردم
به صحرایی که دل محمل کش شوق تو بود انجا
غباری گر ز جا می جست من پرواز می کردم
به بزم وصل، فریادم نبود از غفلت اهنگی
بهار رنگهای رفته را اواز می کردم
دربن گلشن ندارد هیچکس بر حال دل رحمی
وگرنه همچو گل صد جا گریبان باز می کردم
خلیل همتم چون شمع نپسندید رسوایی
کز اتش گل برون می دادم و اعجاز می کردم
در ان محفل که حسن از جلوه خود داشت استغنا
من بی هوش بر ایینه داری ناز می کردم
سحر شور من و بار شکست رنگ می بندد
نفس را کاش من هم رشته این ساز می کردم
جنون بر صفحه بیحاصلم اتش نزد ورنه
جهانی را به یک چشمک شرر گلباز می کردم
ندارم تاب شرکت ورنه من هم زبن چمن بیدل
قفس بر دوش مانند سحر پرواز می کردم
دمی چون شمع گر جیب تغافل چاک می کردم
به مژگان زبن شبستانها سیاهی پاک می کردم
به این گرد چمن چیزی که دارد اضطراب من
گر از پا می نشستم عالمی را خاک می کردم
قضا گر می گرفت از من غبار قدردانیها
فلکها را زمین سایه های تاک می کردم
به جست و جو اگر حاصل شدی اقبال پا بوسش
سر افتاده را پیش از قدم چالاک می کردم
به یاد لعل اوگر می کشیدم از جگر اهی
رگ یاقوت را بال خس و خاشاک می کردم
گذشت ان محمل فرصت که در بزم تماشایش
به هر دیدن چو مژگان صد گریبان چاک می کردم
به پرواز ان قدر مایل نشد عنقای رنگ من
که شاهین کبوتر خانه افلاک می کردم
به صید دشت امکان همتم راضی نشد ورنه
فلک هم حلقه واری بود اگر فتراک می کردم
به این وضعی که می ریزم عرق در دشت و در بیدل
غبار خودسری کاش اندکی نمناک می کردم
شب که در حسرت دیدار کمین می کردم
دو جهان یک نگه باز پسین می کردم
یاد ناسکه به وحشتکده عنقایی
ناله می شد همه گر نقش نگین می کردم
باد برد ان همه طاقت که به خاکستر ریخت
نفس سوخته را پرده نشین می کردم
هرکجا سعی هوس رنگ عمارت می ریخت
صرف وحشتکده خانه زین می کردم
عشق چون خامه مرا بر خط تسلیم نداشت
تا ز هر عضو خود ایجاد جبین می کردم
سجده انجا که مرا افسر عزت می داد
می شدم بر فلک و یاد زمین می کردم
هر قدر گرد من از حادثه می دید شکست
من ز دامان تو اندیشه چین می کردم
پیش از ان دم که غم عشق به توفان امد
گریه بر رنگ بنای دل و دین می کردم
ناله ها کردم و اگاه نگشتی ای کاش
خاک می گشتم وگردی به ازین می کردم
بیدل ارایش تحقیق مقابل می خواست
کاش من هم نگهی اینه بین می کردم
گر لبی را به هوس ناله کمین می کردم
صدکمند از نفس سوخته چین می کردم
دل اگر غنچه صفت بوی نشاطی می داشت
صد تبسم ز لب چین جبین می کردم
گر خیال چمنت رخصت شوقم می داد
بی نگه سیر پریخانه چین می کردم
اینقدر خنده کز افسون هوس رفت به باد
صبح می گشت اگر اه جزاین می کردم
خانمان پا به رکاب هوس سوختن ست
کو شراری که منش خانه زین می کردم
گر به محرومی تمثال نمی سوخت نفس
خانه اینه زنگار نشین می کردم
با سجود درت امروز سر و کارم نیست
مشت خاکم به عدم نیز همین می کردم
شغل نظمم درد از خاک شدن بخیه راز
که من سوخته فکر چه زمین می کردم
از دل سوخته خاکستر یأسی ندمید
تا کبابی که ندارم نمکین می کردم
عشق نقشی ندمانید ز داغم بیدل
تا جهان را پر طاووس نگین می کردم
کف خاکم چسان مقبول جست وجوی او گردم
فلک در گردش ایم تا به گرد کوی او گردم
دل مأیوس صیقل می زنم عمری ست حیرانم
نگشتم اینه تا قابل زانوی او گردم
جهانی را زدم اتش سراغ دل نشد پیدا
روم اکنون غبار خاطر گیسوی او گردم
محبت صنعتی دارد که تا محشر درین وادی
روم از خویش هر گه بازگردم سوی او گردم
وفا در وصل هم اسودن عاشق نمی خواهد
بیا تا گرد شوق قمری و کوکوی او گردم
خس معذور و ذوق الفت اتش جنون است این
به خاکستر رسم گر اشنای خوی او گردم
رمیدن در سواد صیدگاه دل نمی باشد
تو صحرای دگر بنما که من اهوی او گردم
چه امکانست با وضع کسان گردم طرف بیدل
که من چون اینه با هر که بینم روی او گردم
چو شمع از انفعال اگهی بیتاب می گردم
به صیقل می رسد ایینه و من اب می گردم
حیا چون موج گوهر شوخی از سازم نمی خواهد
اگر رنگم در گردش زند بیتاب می گردم
ندانم درد دل جوشیده ام یا نیش فصادم
نوا خون است سازی را که من مضراب می گردم
به ضبط اشک برق مزرع شوقم مشو ناصح
نهال ناله ام بی گریه کم سیراب می گردم
غبار ما و من از صاف معنی غافلم دارد
اگر زین جوش بنشینم شراب ناب می گردم
خیال هستی ام صد پرده بر تحقیق می بافد
ز ناموس کتان گر بگذرم مهتاب می گردم
خمی بر دوش همت بسته ام از قامت پیری
کشم زین ورطه تا رخت هوس قلاب می گردم
درین صحرا که جز عنقا ندارد گرد پیدایی
سیاهی گر کنم خورشید عالمتاب می گردم
به دیر و کعبه ام اوازه ناقدردانیها
سرم گر محرم زانو شود محراب می گردم
ندامت ابیاریهای کشت غم جنون دارد
به چشم تر گهرها بسته چون دولاب می گردم
تمیز از طینت من ننگ غفلت می کشد بیدل
به چشم هرکه خود را می رسانم خواب می گر دم
نفسی چند جدا از نظرت می گردم
باز می ایم و برگرد سرت می گردم
هستی ام گرد خرام است چه صحرا و چه باغ
هرکجا مهر تو تابد سحرت می گردم
بی تو با عالم اسباب چه کار است مرا
موج این بحر به ذوق گهرت می گردم
نیست معراج دگر مقصد تسلیم وفا
خاک این مرحله ام پی سپرت می گردم
نفس خون شده در خلوت دل بار نیافت
محرم رازم و بیرون درت می گردم
در میان هیچ نمی یابم ازین مجمع وهم
لیک بر هر چه بپیچم کمرت می گردم
وهم دوری چقدر سحر طراز است که من
همعنان تو به ذوق خبرت می گردم
وصل بیتاب پیام است چه سازم یا رب
پیش خود درهمه جا نامه برت می گردم
به نمی از عرق شرم غبارم بنشان
که من گم شده دل دربه درت می گردم
بیدل ازسعی مکن شکوه که یک گام دگر
پای خوابیده بی درد سرت می گردم
نه بر صحرا نظر دارم نه در گلزار می گردم
بهار فرصت رنگم به گرد یار می گردم
قضا چون مردمک جمعیت حالم نمی خواهد
تحیر مرکزی دارم که با پرگار می گردم
حیا کو تا زند ابی غبار هرزه تازم را
که من گرد هوس می گردم و بسیار می گردم
به عجز خامه می فرسایدم مشق سیهکاری
که درهر لغزش پا اندکی هموار می گردم
نی بی برگ من هنگامه چندین نوا دارد
ز بی بال وپری سر تا قدم منقار می گردم
ز اشک افشانی شمعم وفا بر خویش می لرزد
که می داند ز شغل سبحه بی زنار می گردم
تعلق از غبار جسم بیرونم نمی خواهد
به رنگ سایه اخر محو این دیوار می گردم
تو حرفی نذر لب کن تا دلی خالی کنم من هم
که بر خود همچو کوه از بی صدایی بار می گردم
هوس صبری ندارد ورنه از سیر گل و گلشن
کشم گر پا به دامن یک گل بی خار می گردم
نفس را از طواف دل چه مقدار است برگشتن
اگر برگردم ازکوبت همین مقدار می گردم
زخواب ناز هستی غافلم لیک اینقدر دانم
که هر کس می برد نام تو من بیدار می گردم
کجا دیدم ندانم ان کف پای حنایی را
که من عمریست گرد عالم بیکار می گردم
گر از صهبا نیاید چاره مخموری ام بیدل
قدح از خو یش خالی می کنم سرشار می گردم
کف خاکستری می جوشم ازخود پاک می گردم
چو اتش تا برایم از سیاهی خاک می گردم
شرار فطرت من غور این و ان نمی خواهد
به گلشن می رسم گر محرم خاشاک می گردم
درین صحرا به جستجوی حسن بی نشان رنگی
چو فهم خود برون عالم ادراک می گردم
شکار افکن به درد اضطراب من چه پردازد
نم اشکی به چشمی حلقه فتراک می گردم
وطن در پیش دارم لیک اگر نوشی به یاد اید
ز تلخی های منت حقه تریاک می گردم
اجابت صد سحر می خندد از دست دعای من
که من درد دلی در سینه های چاک می گردم
دم صبح اضطراب شعله های شمع می بالد
ترا می بینم و بر قتل خود بیباک می گردم
دماغ همت من ناز کوشش برنمی دارد
دمی گرد سرت می گردم و افلاک می گردم
بسامان بهار از من به جز عبرت چه می چیند
گریبان می درم گل می فروشم خاک می گردم
ببینم تاکجا محوم کند شرم تماشایت
ز خود با هر عرق مقدار رنگی پاک می گردم
به زیر خاک هم فارغ نی ام از می کشی بیدل
خمستان در بغل چون ریشه های تاک می گردم
بیخودی کردم ز حسن بی حجارش سر زدم
از میان برداشتم خود را نقابی بر زدم
وحشتم اسباب امکان را به خاکستر نشاند
چون گل از پرواز رنگ اتش به بال و پر زدم
سینه لبریز خراش زخم ناخن ساختم
همچو بحر اخر به موج این صفحه را مسطر زدم
غافل از معنی جهانی بر عبارت ناز داشت
من هم از نامحرمی بانگی برون در زدم
چون هلال از مستی و مخموری عیشم مپرس
از هوس خمیازه ای گل کردم و ساغر زدم
زندگی مخموری رطل گرانی می کشد
سنگی از لوح مزار خود کنون بر سر زدم
زین شهادتگاه کز بیتابی بسمل پر است
عافیت می خواست غفلت بر دم خنجر زدم
شور این افسانه سازان درد سر بسیار داشت
با تغافل ساختم حرفی به گوش کر زدم
اعتبار هستی ام این بس که در چشم تمیز
خیمه ای چون سایه از نقش قدم برتر زدم
پن تماشاخانه حیرت رهایی مشکلست
چون مژه بیدل عبث دامان وحشت برزدم
چشم وا کردم به چندین رنگ و بو ساغر زدم
از مژه طرف نقاب هر دو عالم بر زدم
ساز پروازی دگر زین دامگاهم رو نداد
چون نفس از دست بر هم سوده بال و پر زدم
فرصت هستی ورق گرداندنی دیگر نداشت
این قدرها بس که مژگانی به یکدیگر زدم
حاصل دل نیست جز دست از جهان برداشتن
انتخابی بود نومیدی کزین دفتر زدم
خودگدازی ها نسیم مژده دیدار بود
سوختم چندان که بر ایینه خاکستر زدم
داد پیری وحشت از کلفت سرای هستی ام
قامت از بار هوس تا حلقه شد بر در زدم
تا قناعت شد کفیل نشئه اسودگی
جمع گردید ابرو چندان که من ساغر زدم
شبنم من ماند خلوت پرور طبع هوا
از خجالت نقش ابی داشتم کمتر زدم
معرفت در فکر کار نیستی افتادنست
سیر جیب ذره کردم افتابی سر زدم
گردم از اوج کلاه بی نشانی هم گذشت
یک شکست رنگ گر چون صبح دامن بر زدم
قابل درد تو گشتن داشت صد دریا گداز
اب گردیدم ز شرم و فال چشمی تر زدم
بیدل از افسردگان حیرتم، تدبیر چیست ؟
گر همه دریا کشیدم ساغر کوثر زدم
دوش کز سیر بهار سوختن سر بر زدم
صد گل و سنبل چو شمع از دود دل بر سر زدم
پای تا سر نشئه ام از فیض ناکامی مپرس
ارزویم هر قدر خون گشت من ساغر زدم
شبنم من زبن گلستان رنگی و بویی نیافت
از هجوم دود گردابی به چشم تر زدم
اسمان بی بضاعت ساز یک بستر نداشت
تکیه ای چون ماه نو بر پهلوی لاغر زدم
بر صف ارای تعلق بود اسباب جهان
چشم پوشیدم شبیخونی بر این لشکر زدم
برگ برگ این گلستان پرده ساز منست
هر کجا رنگی شکست اهنگ شد من پر زدم
سینه چاکان چون سحر مشق فنا اماده اند
عام شد درسی که من هم صفحه ای مسطر زدم
ای حریفان قدر استغنای دل فهمیدنی ست
من به این یک ابله پا بر هزار افسر زدم
رهمنای منزل مقصد ندامت بوده است
دامنی دریافتم دستی اگر بر سر زدم
فیض صبحی در طلسم هستی ام افسرده بود
دامن این گرد سنگین یک دو چین برتر زدم
شعله افسرده ام اقبال نومیدی بلند
هر کجا از پا نشینم چتر خاکستر زدم
خانه دل را که همچون لاله از سودا پر است
بیدل از داغ محبت حلقه ای بر در زدم
رفتم از خویش و به بزم جلوه اش لنگر زدم
شیشه رنگی شکستم با پری ساغر زدم
صافی دل بی نیازم دارد از عرض کمال
حیرتی گشتم ره صد اینه جوهر زدم
خشک طبعان غوطه ها در مغز دانش خورده اند
بسکه بر اوراق معنی اب نظم تر زدم
تا نبیند طرز رعنایی خرام قامتت
از پر قمری به چشم سرو خاکستر زدم
هرگز از دل شکوه داغ جفایت سر نزد
بی صدا بود این دو ساغر تا به یکدیگر زدم
عالمی را بر بساط خاک بود اقرار عجز
من هم از نقش جبین مهری بر این محضر زدم
شبنم اشکی فرو برده ست سر تا پای من
از ضعیفی غوطه در یک قطره چون گوهر زدم
بی تو یکدم صرفه راحت نبردم چون سپند
بر سر اتش نشستم ناله کردم پر زدم
چون سحر هر چند شوقم سوخت از کم فرصتی
اینقدرها شد که از شوخی نفس کمتر زدم
عیش اسباب چراغانی تصور کرده بود
مشت خاشاکی فراهم کردم و اذر زدم
بیخودی بیدل به خاک افکند اجزای مرا
بس که چون گل از شکست رنگ ها ساغر زدم
پر نفس می سوخت ما و من ز غیرت تن زدم
ننگ خاموشی چراغی داشتم دامن زدم
ثابت و سیار گردون گرده وهم منست
صفحه بیکاری امد در نظر سوزن زدم
گاهگاهی افتابم ناز پرتو می فروخت
چشم پوشیدم ز غیرت گل بر این روزن زدم
کسب معقولات امکان غیر نادانی نداشت
با تجاهل ساز کردم کوس چندین فن زدم
حسن مستوری ندارد خاصه در کنعان ناز
بوی یوسف داشتم بیرون پیراهن زدم
تا تلاش موسی از من رمز حاجت وا نشد
شعله تحقیق بودم خیمه در ایمن زدم
غیرت فقرم طبیعی حرکتی در کار داشت
حرص را می خواستم سیلی زنم گردن زدم
رشک همچشمی نرفت از طبع غیرت زای من
هرکجا ایینه دیدم بر دل روشن زدم
سیر از خود رفتنی کردم ز عشرتها مپرس
رنگ بالی زد که اتش در گل و گلشن زدم
پیری از من جز ندامت شیوه ای دیگر نخواست
حلقه تا گردید قامت بر در شیون زدم
حرص را بیدل به نعمت سیر اگر کردم چه شد
گوهر یک خرمگس من نیز در روغن زدم
امشب ان مست ناز می رسدم
رفتن از خویش باز می رسدم
عشق را با من امتحانی هست
نقد رشکم گداز می رسدم
گریه و ناله عذرخواه منند
دردم افشای راز می رسدم
بسته ام دل به تار گیسویی
ناز عمر دراز می رسدم
مو به مویم تپیدن اهنگست
مگر ان دلنواز می رسدم
به حریفان ز موج می نرسید
انچه از تار ساز می رسدم
نی ام از چشمت انقدر محروم
مژه واری نیاز می رسدم
عمرها رنگ بایدم گرداند
بی خودی هم نیاز می رسدم
رنگ مینای اعتباراتم
بر شکست امتیاز می رسدم
یارب از دست دامنش نرود
هوش اگر رفت باز می رسدم
صبح شبنم کمین این چمنم
از نفس هم گداز می رسدم
محو دیدارم انقدر بیدل
که بر ایینه ناز می رسدم
نه تعین نه ناز می رسدم
تا جبین یک نیاز می رسدم
ناز اقبال نارسایی ها
تا به زلف ایاز می رسدم
تا ز خاکسترم اثر پیداست
سوختن بی تو باز می رسدم
تا شوم قابل نم اشکی
دیده تا دل گداز می رسدم
مژده وصل و بخت من هیهات
این نوا از چه ساز می رسدم
نشئه انتظار یعقوبم
ساغر از چشم باز می رسدم
وارث عبرتم علاجی نیست
از جهان احتراز می رسدم
سوی دنیا نبرده ام دستی
گرکنم پا دراز می رسدم
گر همین نفی خویش اثباتست
رنگ نا رفته باز می رسدم
سعی اشکم که دیده تا مژگان
صد نشیب و فراز می رسدم
گر رموز حقیقتم این است
هرکجایم مجاز می رسدم
نرسیدم به هیچ جا بید ل
تا کجا امتیاز می رسدم
ارزویی در گره بستم دُری یکتا شدم
حسرتی از دیده بیرون ریختم دربا شدم
نسخه ازادی ام خجلت کش شیرازه بود
از تپیدنها ورق گرداندم و اجزا شدم
عیشم از اغاز عرض کلفت انجام دید
باده جز یاد شکستن نیست تا مینا شدم
هر دو عالم خانه نقاش شد تا در خیال
صورتی چون نام عنقا بی اثر پیدا شدم
بی نقابیهای گل بی التفات صبح نیست
انقدر واگشت اغوشت که من رسوا شدم
عشق را در پرده نیرنگ افسونها بسی است
در خیال خویش مجنون بودم و لیلا شدم
کثرتی بسیار در اثبات وحدت گشت صرف
عالمی را جمع کردم کاینقدر یکتا شدم
وسعت دل تنگ دارد عرصه خودداری ام
در نظر یکسر رم اهوست تا صحرا شدم
عافیت در جلوه گاه بی نشانی بود و بس
رنگ تا گل کرد غارتگاه شوخیها شدم
بی تکلف جز خیالات شرار سنگ نیست
اینقدر چشمی که من بر روی هستی واشدم
حیرتم بیدل زمینگیر تأمل کرده است
ورنه تا مژگان پری افشاند من عنقا شدم
بالی از ازادی افشاندم قفس پیما شدم
خواستم ناز پری انشاکنم مینا شدم
صحبت بی گفتگویی داشتم با خامشی
برق زد جرات لبی واکردم وتنها شدم
صد تعلق در طلسم وهم هستی بسته اند
چشم واکردم به خویش الوده دنیا شدم
اسمان با من صفایی داشت تا بودم خموش
ناله ای کردم غبار عالم بالا شدم
از سلامت نوبهار هستیم بویی نداشت
یک نقاب رنگ بر روی شکستن وا شدم
صبح اهنگی ز پیشاپیش خورشید است و بس
گرد جولان توام در هرکجا پیدا شدم
الفت فقرم خجل دارد زکسب اعتبار
خاکساری گر گرفتم صورت دنیا شدم
جام بزم زندگی گر باده دارد در هواست
عیشها مفت هوس من هم نفس پیما شدم
مایه گفتار در هر رنگ دام کاهش است
چون قلم اخر به خاموشی زبان فرسا شدم
در تحیر از زمینگیری نگه را چاره نیست
این بیابان بسکه تنگی کرد نقش پا شدم
بیدل از شکر پریشانی چسان ایم برون
مشت خاکی داشتم اشفتم و صحرا شدم
چون حباب ان دم که سیر اهنگ این دریا شدم
درگشاد پرده چشم از سر خود وا شدم
عرصه ازادی از جوش غبارم تنگ بود
بر سر خود دامنی افشاندم و صحرا شدم
معنیم از شوخی اظهار اخر لفظ توست
بسکه رنگ باده ام بی پرده مینا شدم
در فضای بیخودیها پی به حالم بردنست
هر کجا سرگشته ای گم گشت من پیدا شدم
هر بن مویم تماشاخانه دیدار بود
عاقبت صرف نگه چون شمع سرتا پا شدم
خامشیهایم جهانی را به شور دل گرفت
اخر از ضبط نفس صبح قیامت زا شدم
ای خوش ان وحدت کزو نتوان عبارت باختن
می زند کثرت ز نامم جوش تا تنها شدم
داغ نیرنگم، مپرس از مطلب نایاب من
جست وجوی هر چه کردم محرم عنقا شدم
شمع سیر انجمن ها در گداز خویش داشت
هر قدر از پیکر من سرمه شد بینا شدم
ماضی و مستقبل من حال گشت از بیخودی
رفتم امروز انقدر از خود که چون فردا شدم
فقر اخر سر ز جیب بی نیازی ها کشید
احتیاجم جوش زد چندانکه استغنا شدم
گرچه بیدل شیشه من ازفلک امد به سنگ
اینقدر شد کز شکستن یک دهن گویا شدم
زبن باغ تا ستمکش نشو و نما شدم
خون گشتم انقدر که به رنگ اشنا شدم
بوی گلم جنون دو عالم بهار داشت
زبن یک نفس هزار سحر فتنه وا شدم
دل دانه ای نبودکه گردد به جهد نرم
سودم کف ندامت و دست اسیا شدم
مشتی ز خاک بر سر من ریخت زندگی
اماجگاه ناوک تیر قضا شدم
پیغام بوی گل به دماغم نمی رسد
ایینه دار عالم رنگ ازکجا شدم
حرفی به جز کریم ندارد زبان من
سلطان کشور طربم تا گدا شدم
یارب چه دولت است کز اقبال عاجزی
شایسته معامله کبریا شدم
زین حیرتی که چید نفس فرق و اتحاد
او ساغر غنا زد و من بینوا شدم
نا قدردان عمر چو من هیچکس مباد
بعد از وداع گل به بهار اشنا شدم
بیدل ز ننگ بیخبری بایدم گداخت
زیرقدم ندیدم و طاووس پا شدم
حیف سازت که منش پرده اهنگ شدم
چقدر ناز تو خون گشت که من رنگ شدم
بی تو از هستی من گر همه تمثال دمید
بر رخ اینه عرض عرق ننگ شدم
سرکشیهای شبابم خم پیری اورد
نوحه مفت است که بی سوختنم چنگ شدم
وحشتم نسخه اجزای جهان برهم زد
ساز خون گشت ز دردی که من اهنگ شدم
دور جام طلبم جرعه پرواز چشید
گردشی داشتم ایینه اگر رنگ شدم
چون شرر خفتم از قدر ادب نشناسی است
پا ز دامن به در اوردم و بی سنگ شدم
چه یقین ها که به افسون توهم نگداخت
سوخت صد میکده تا قابل این ننگ شدم
جلوه ها حیرت من در قفس اینه داشت
مژه بر هم زدم و بر دو جهان رنگ شدم
موجها مفت شما قطره ی این بحر که من
چون گهرتا نفسی راست کنم سنگ شدم
طایر از بی پر وبالی همه جا در قفس است
من هم از قحط جنون صاحب فرهنگ شدم
غنچه گردیدن من حسرت اغوش گلی ست
یاد دامان توکردم همه تن چنگ شدم
بحرتسخیری اغوش حبابم بیدل
مزد ان است که برخود نفسی تنگ شدم
خاک بودم اب گشتم گل شدم
عالمی گل کردم اخر دل شدم
غیرت حسن اقتضای شرم داشت
لیلی بی پرده محمل شدم
تشنه کام امن بودم زین محیط
خاک مالیدم به لب ساحل شدم
جوهر تیغش پر طاووس داشت
رنگها گل کرد تا بسمل شدم
نغمه ها دارد مقامات ظهور
او غنا ورزید و من سایل شدم
بس که کردم عقده اوهام جمع
خوشه این کشت بیحاصل شدم
در من و او غیر حق چیزی نبود
فرقی اندیشیدم و باطل شدم
همچو اشکم لغزشی امد به پیش
گام اول محرم منزل شدم
ناخن تدبیر پیدا کرد وهم
بیدل اکنون عقده مشکل شدم
کام از جهان گرفتم و ناکام هم شدم
اغاز چیست محرم انجام هم شدم
یاد نگاه او به چه کیفیتم بسوخت
عمری چراغ خلوت بادام هم شدم
پاس جدایی ام چه کمی داشت ای فلک
کامروز ناامید ز پیغام هم شدم
در عالمی که نقش نگین بال وحشت است
پایم به ننگ امد اگر نام هم شدم
صد لغزشم ز ضعف به دوش تپش کشید
چون اشک اگر مسافر یک گام هم شدم
جز عبرتم ز دهر چه باید شکار کرد
گیرم به سعی حلقه شدن دام هم شدم
گوش جهان قلمرو اقبال ناله نیست
بیهوده داغ خجلت ابرام هم شدم
چون موی چینی از اثر طالعم مپرس
صبحم نفس گداخت اگر شام هم شدم
اخر در انتظار تو خاکم به باد رفت
یعنی غبار خاطر ایام هم شدم
چون گل مگر به گردش رنگ التجا برم
کز دور بی نصیبم اگر جام هم شدم
یک عمر زندگی به توهم خیال پخت
اخر ز شرم سوختم و خام هم شدم
نامحرم حریم فنا چند زیستن
مو شد سفید قابل احرام هم شدم
باید ادا نمود حق زندگی به مرگ
زبن یکنفس به گردن خود وام هم شدم
خجلت دلیل شهرت عنقای کس مباد
چیزی نشان ندادم و بدنام هم شدم
بیدل چو سایه محو ز خود رفتنم هنوز
وحشت بجاست گر همه ارام هم شدم
در گلستانی که محو ان گل خودرو شدم
چشم تا واکردم از خود چون مژه یک سو شدم
نشئه ازادی من انقدر ساغر نداشت
گردش رنگی به عرض شوخی امد بو شدم
هرکه می بینم به وضع من تامل می کند
ازقد خم گشته خلقی را سر زانو شدم
کاش اوج عزتم با نقش پا می شد بدل
اسمان گل کردم و با عالمی یک رو شدم
اسمان ساز سلامت نیست وضع ما و من
عافیت ها رقص بسمل شد که گفت وگو شدم
ت ر جمان عبرتم از قامت پیری مپرس
تا فنا رنگ اشارت ریخت من ابرو شدم
وحشتم اخر ز زندانگاه دلتنگی رهاند
خانه صحرا گشت از بس دیده اهو شدم
یادم امد در رهت ذوق به سر غلتیدنی
همچو اشک خویش از سر تا قدم پهلو شدم
درس بلبل از سواد نسخه گل روشن است
از لبت حرفی شنیدم کاینقدر خوشگو شدم
در چه فکر افتاده ام یارب که مانند هلال
تا سری پیدا کنم اول خم زانو شدم
در دل هر ذره ام توفان دیدار است و بس
جوهر ایینه دارم تا غبار او شدم
کاستنهای من بیدل به درد انتظار
هست پیغامی به ان گیسو که من هم مو شدم
باغ هستی نیست جز رنگی که گرداند عدم
ما و این پرواز تا هر جا پر افشاند عدم
چون سحر نشو و نماها یک قلم ساز هواست
زین چمن بیش از نفس دیگر چه رویاند عدم
گرد وهمی اشیان در بال عنقا بسته ام
اه از ان روزی که بر ما دامن افشاند عدم
خواه عشرت، خواه غم، خواهی خزان، خواهی بهار
هرچه پیش اید وجود است انچه پس ماند عدم
قاصد ملک خیالم از تک و پویم مپرس
هرکجایم می فرستد باز می خواند عدم
خلوت تنزیه و این سامان کدورت حیرت است
گرد ما عمریست از خود دور می راند عدم
یک نفس اظهار و یک عالم غبار ما و من
چشم ما زین بیشتر دیگر چه پوشاند عدم
مرگ هم از فتنه خلد و جحیم اسوده نیست
کاش این گردی که ما دارپم بنشاند عدم
ما و من چیزی نکرد انشا که باید فهم کرد
می نویسد هستی ام سطری که می خواند عدم
همچو بوی گل ز نقد ما فنا سرمایگان
هم ز خود گیرد شمار انچه بستاند عدم
گفتگو بسیار دارد ان دهان بی نشان
هوش معذور است اینجا تا چه فهماند عد م
لعبت خاکیم بیدل جوهر فطرت کجاست
گر همه هستی شود چیزی نمی داند عدم
با صد حضور باز طلبکارت امدم
دست چمن گرفته به گلزارت امدم
جمعیتی دلیل جهان امید بود
خوابیدم و به سایه دیوارت امدم
شغل نیاز و ناز مکرر نمی شود
بودم اسیر و باز گرفتارت امدم
بیع و شرای چار سوی عشق دیگر است
خود را فروختم که خریدارت امدم
احسان به هرچه می خردم سود مدعاست
از قیمتم مپرس به بازارت امدم
وصل محیط می برد از قطره ننگ عجز
کم نیستم به عالم بسیارت امدم
قطع نظر ز هر دو جهانم کفیل شد
تا یک نگاه قابل دیدارت امدم
مستانه می روم ز خود و نشئه رهبر است
گویا به یاد نرگس خمارت امدم
دیگر چه سحر پرورد افسون ارزو
من زان جهان به حسرت رفتارت امدم
وقف طراوت من بیدل تبسمی
پر تشنه کام لعل شکر بارت امدم
دور از ان در چند در هر دشت و در گرداندم
بخت برگردیده برگردد که برگرداندم
طالعی دارم که چرخ بی مروت همچو شمع
شام پیش از دیگر اگه از سحر گرداندم
اگهی در کارگاه مخملم خون می خورد
خواب پا برجاست صد پهلو اگر گرداندم
زهره ام از نام عشق ابست لیک اقبال شوق
می تواند کوه یاقوت جگر گرداندم
خاک هم گاهی به رنگ صبح گردی می کند
فقر می ترسم به استغنا سپر گرداندم
ای قناعت پا به دامن کش که چشم حرص دون
کاسه ای دارد مبادا دربه در گرداندم
هم به زیر پایم اب و دانه خرمن می کند
انکه بیرون قفس بی بال و پر گرداندم
شیشه ها کردم تهی اما تنک ظرفی بجاست
بشکند دل تا خراباتی دگر گرداندم
از ضعیفی سوده می گردد چو شمع انگشت من
گر ورقهای شکست رنگ تر گرداندم
چیزی از ایثار می خواهم نیاز دوستان
تا مبادا این سلام خشک تر گرداندم
چون حنا بیدل ز گلزار عدم اورده ام
رنگ امیدی که پایش گرد سر گرداندم
سحر ز شرم رخت مطلعی به تاب رساندم
زمین خانه خورشید را به اب رساندم
به یک قدح به در اوردم از هزار حجابش
تبسم سحری گفتم افتاب رساندم
رهی به نقطه موهوم بردم از خط هستی
جریده ای که ندارم به انتخاب رساندم
تلاش راحتم این بس که با کمال ضعیفی
چو شمع یک مژه تا نقش پا به خواب رساندم
پیام ملک یقینم نداشت قاصد دیگر
چو عکس از اینه برگشتم و جواب رساندم
به یک حدیث که خواندم ز شبهه زار تعین
به گوش هر دو جهان ایه ی عذاب رساندم
صفای جوهر معنی نداشت غیر ندامت
مرا نشاند در اتش به هر ماب رساندم
چو شمع ان سوی خاکسترم نبود تسلی
دماغ سوخته اخر به ماهتاب رساندم
به سعی فطرت معذور بیش اپن چه گشاید
نگاهی از مژه بسته تا نقاب رساندم
شب چراغ خموش انتظار صبح ندارد
دعای خود به دعاهای مستجاب رساندم
به عشق نسبت عجزم درست کرد تخیل
سری نداشتم اما به ان رکاب رساندم
خطی ز مشق یقین گل نکرد از من بیدل
چو حرف شبهه، خراشی به هر کتاب رساندم
شباب رفت و من از یأس مبتلا ماندم
به دام حلقه مار از قد دو تا ماندم
گذشت یار و من از هر چه بود واماندم
پی اش نرفتم و از خویش هم جدا ماندم
دلیل عجز همین خیر و باد طاقت داشت
رفیق ابله پایان نقش پا ماندم
نبست محملم امداد همنوایی کس
ز بار دل به ته کوه چون صدا ماندم
هزار قافله بار امید داشت خیال
عیان نشد که گذشتم ز خویش یا ماندم
جبین شام اجابت نمی به رشحه نداد
قدح پرست هوا چون کف دعا ماندم
به وسع دامن همت کسی چه ناز کند
جهان غنی شد و من همچنان گدا ماندم
گذشت خلقی ازین دشت بی نیاز امید
من از فسانه کوثر به کربلا ماندم
ز خوان بی نمک ارزو درین محفل
به غیر عشوه چه خوردم کز اشتها ماندم
چو شبنم اینه ام یک عرق جلا نگرفت
به طاق پرده ناموسی هوا ماندم
شکست بال ز اوارگی پناهم بود
نفس به موج گهر دادم از شنا ماندم
تمیز هستی از اندیشه خودم واداشت
گرفتم اینه و محو ان لقا ماندم
ز هیچ قافله گردم سری برون نکشید
به حیرتم من بی دست و پا کجا ماندم
به دست سوده مگرکار خود تمام کنم
که رفت نوبت و بیرون اسیا ماندم
تو گرم باش به شبگیر وهم و ظن بیدل
که من چو شمع ز خود رفته رفته واماندم
ندارم رشته دیگر که ایین طلب بندم
شب تاری مگر برساز اهنگ طرب بندم
ز گفت وگو دهم تا کی به توفان زورق دل را
حیا کو کز لب خاموش پل بحر طلب بندم
به این ترتیب الفاظی که دارد ننگ موزونی
دو مصرع ربط پیدا می کند گر لب به لب بندم
به خیر و شر چه پردازم که تسلیم حیا مشرب
به کفرم می کند منسوب گر دل بر سبب بندم
مزاج خاکسارم با رعونت بر نمی اید
جبین بر سجده مشتاقست احرام ادب بندم
ز طبع موج گوهر غیر همواری نمی جوشد
مروت جوهرم گر تیغ بندم بر غضب بندم
دل بیدرد تا کی مجلس ارای هوس باشد
جنونی بشکند این شیشه تا راه حلب بندم
ندارد چون تامل شاهد نظم دقیق اینجا
نقاط سکته من هم بر کلام منتخب بندم
هلاک گریه های مستی ام ای اشک امدادی
که بر مژگان بی نم خوشه ای چند از عنب بندم
به ستر حال چندان مایلم کز پرده اخفا
اگر صبح قیامت گل کنم خود را به شب بندم
ز مضمون دگر بیدل دماغم تر نمی گردد
مگر در وصف مینا حرف تبخالی به لب بندم
به یاد نرگس او هر طرف احرام می بندم
جرس وا می کنم از محمل و بادام می بندم
به قاصد تا کنم از حسرت دیدار ایمایی
به حیرت می روم ایینه بر پیغام می بندم
ز باغ زندگی هرکس غرور حاصلی دارد
به امید ثمر من هم خیال خام می بندم
چو صبح ازادی ام پا لغز شبنم در نظر دارد
ز اغاز این تری بر جبهه انجام می بندم
نفس وارم درین ویرانه صیاد پشیمانی
ز چیدنها همان وا چیدنی بردام می بندم
گره در طبع نی منع عروج ناله است اینجا
به قدر نردبان بر خویش راه بام می بندم
جنون هرزه فکری از خمارم برنمی ارد
اگر پیچم به خود مضمون خط جام می بندم
درین ظلمت سرا تا راه پروازی کنم روشن
چو طاووس از عدم بر بال و پرگلجام می بندم
دم صبحم به شور ساز امکان برنمی اید
چو شب در سرمه می خوابم زبان عام می بندم
حیا از ابرو نگذشت و من از حرص دون همت
بر این یک قطره عمری شد پل ابرام می بندم
اگر این است بیدل جرات جولان شهرتها
نگین را همچو سنگ اخر به پای نام می بندم
چو بوی گل به نظرها نقاب نگشودم
بهار اینه پرداخت لیک ننمودم
خیال پوچ دو روزم غنیمت سوداست
به این متاع که در پیش وهم موجودم
هزار خلد طرب داشته ست وضع خموش
چها گشود به رویم لبی که نگشودم
به رنگ سایه ز جمعیتم مگوی و مپرس
گذشت عمر به خواب و دمی نیاسودم
چو زخم صبح ندارم لب شکایت غیر
همان تبسم خود می کند نمکسودم
ز همرهان مدد پا نیافتم چو جرس
هزار دشت به اقبال ناله پیمودم
هوس بضاعت سعی از دماغ می خواهد
ز یأس دست و دلی داشتم به هم سودم
ز زندگی چه نشاط ارزو کنم یارب
چو عمر رفته سراپا زیان بی سودم
ز عرض جسم که ننگ شعور هستی بود
به غیر خاک دگر بر عدم چه افزودم
تو خواه شخص عدم گوی خواه بیدل گیر
در ان بساط که چیزی نبود من بودم
زا ن ناله که شب بی رخت افراخته بودم
درگردن گردون رسن انداخته بودم
این عالم اشفته که هستی است غبارش
رنگیست که من صبح ازل باخته بودم
پرواز غبارم پر طاووس ندارد
همدوش خیالت نفسی تاخته بودم
هیهات که فردا چه شناسم من غافل
دیروز هم اثار تو نشناخته بودم
پیشانی ام اخر ز عرق پاک نگردید
کز تاب رخت اینه نگداخته بودم
جز باد نپیمودم ازین دشت توهم
چون صبح طلسم نفسی ساخته بودم
دراتشم از ننگ فضولی چه توان کرد
او در بر و من اینه پرداخته بودم
خاکسترم امروز تسلی گر دود است
پروانه بیتاب همین فاخته بودم
بیدل ز میان دست غریبی به در امد
تیغی که به میدان غرور اخته بودم
به باغی که چون صبح خندیده بودم
ز هر برگ گل دامنی چیده بودم
به زاهد نگفتم ز درد محبت
که نشنیده بود انچه من دیده بودم
چرا خط پرگار وحدت نباشم
به گرد دل خویش گردیده بودم
جنون می چکد از در و بام امکان
دماغ خیالی خراشیده بودم
اگر سبزه رستم و گر گل دمیدم
به مژگان نازت که خوابیده بودم
هنوزم همان جام ظرف محبت
نم اشک چندی تراویده بودم
شرر جلوه ای کرد و شد داغ خجلت
به این رنگ من نیز نازیده بودم
قیامت غبار است صحرای الفت
من اینجا دمی چند نالیده بودم
ندزدیدم اخر تن از خاکساری
عبیری بر این جامه مالیده بودم
ادب نیست در راه او پا نهادن
اگر سر نمی بود لغزیده بودم
ندانم کجا رفتم از خویش بیدل
به یاد خرامی خرامیده بودم
شبی کز خیال توگل چیده بودم
هماغوش صد جلوه خوابیده بودم
چرا اب گوهر نباشد غبارم
به راه تو یک اشک غلتیده بودم
نهان از تو می باختم با تو عشقی
تو فهمیده بودی نفهمیده بودم
کس ایینه دارت نشد ورنه من هم
به حیرت امیدی تراشیده بودم
به رنگی ست چون سایه ام جوش غفلت
که می رفتم از خویش و خوابیده بودم
طریق وفا تلخکامی ندارد
شکر بود اگر خاک لیسیده بودم
بنازم به اقبال درد محبت
که تا چرخ یک ناله بالیده بودم
ز وهم ای جنون عقده ام وا نکردی
به خویش انقدرها نپیچیده بودم
تماشا خیال است و دیدار حیرت
ز ایینه این حرف پرسیده بودم
چوگل چاک می رو بد از پیکر من
ندانم برای چه خندیده بودم
به مژگان گشودن نهان گشت بیدل
جمالی که پیش از نگه دیده بودم
صد بیابان جنون ان طرف هوش خودم
اینقدر یاد که کرده ست فراموش خودم
ذوق ارایشم از وضع سلامت دور است
چون صدف خسته دل از فکر دُر گوش خودم
حیرت از لذت دیدار توام غافل کرد
چشمه اینه ام بیخبر از جوش خودم
انتظار هوس گردن خوبان تا چند
کاش صبحی دمد از موی بناگوش خودم
پرفشان است نفس لیک زخود رستن کو
با همه شور جنون در قفس هوش خودم
شمع تصویر من از داغ هم افسرده تر است
اینقدر سوخته اتش خاموش خودم
نقد کیفیتم از میکده یکتایی ست
می کشم جرعه ز دست تو و مدهوش خودم
عضو عضوم چمن ارای پر طاووس است
به خیال تو هزار اینه اغوش خودم
بار دلها نی ام از فیض ضعیفی بیدل
همچو تمثال کشد اینه بر دوش خودم
ناله عجز نوای لب خاموش خودم
نشئه شوقم و درد می بیجوش خودم
بحر جولانگه بیباکی و من همچو حباب
در شکنج قفس از وضع ادب کوش خودم
گریه توفانکده عالم ابی دگر است
بی رخت درخور هر اشک قدح نوش خودم
چشم پوشیده به خود همچو حبابم نظری ست
مژه گر باز کنم خواب فراموش خودم
خجلت غیرت ازین بیش چه خواهد بودن
عالم افسانه و من پنبه کش گوش خودم
ای بسا سعی عروجی که دلیل پستی است
همچو صهبا به زمین ریخته ی جوش خودم
درخور حفظ ادب خلوت وصلست اینجا
من جنون حوصله از وسعت اغوش خودم
چه خیالست کشم حسرت دیگر چو حباب
من که از بار نفس ابله دوش خودم
بیدل از فکر غم و عیش گذشتن دارد
امشبی دارم و فرصت شمر دوش خودم
تحیر اینه عالم مثال خودم
بهانه گردش رنگست و پایمال خودم
به داغ می رسد اهنگ زخم من چو هلال
هنوز جاده سر منزل کمال خودم
به هر چه می نگرم ارزو تقاضا نیست
چو احتیاج سراپا لب سوال خودم
ز چینی افت بی ابی ام مشو ای حرص
که من طراوت لب خشکی سفال خودم
غبار دامن هر موج نیست قطره من
چو اشک در گره صافی زلال خودم
رسیده ضعف بجایی که همچو شمع خموش
شکست رنگ نهان کرد زیر بال خودم
بهار نازم و کس محرم تماشا نیست
به صد خیال یقین شد که من خیال خودم
وداع ساز نموده ست ضعف پیکر من
خم اشارتی از ابروی هلال خودم
به حیرت اینه ام بی نیاز هستی بود
تو جلوه کردی و نگذاشتی به حال خودم
درین المکده بیدل چه مجلس ارایی ست
چو شمع سوخت عرقهای انفعال خودم
گاه خرد جوهرم، گاه جنون خودم
انجمن جلوه بوقلمون خودم
صبح بهار دلم لیک ز کم فرصتی
تا نفسی گل کند گرد برون خودم
شور چمن داده ام کوچه زنجیر را
تا به بهار جنون راهنمون خودم
صید بتان کرده ام از نگه حیرتی
زین عمل ایینه سان داغ فسون خودم
تنگی اغوش دل سوخت پر افشانی ام
الفت این اشیان کرد زبون خودم
گر نبود زندگی رنج هوسها کراست
در خور اب بقا تشنه خون خودم
تالب جرات نفس مایل اظهار نیست
غنچه صفت مرهم زخم درون خودم
خلوت ایینه ام موج پری می زند
اینکه توام دیده ای نقش برون خودم
تا به ثریا رسید ابله پای من
اینقدر افسرده همت دون خودم
در خور ظرف خیال حوصله دارد حباب
بیدل دریاکش جام نگون خودم
گرنه شرابم چرا ساقی خون خودم
زلف نی ام از چه رو دام جنون خودم
شعله یاقوت من در غم پرواز سوخت
رنگی اگر بشکنم بال شگون خودم
با نگه اشنا انجمن الفتم
از دل وحشت غبار دشت جنون خودم
سعی نمود بهار سیر خزان بود و بس
ذوق شکستن چو رنگ ریخت برون خودم
عشرتم ازباغ دهرطرف به رنگی نبست
همچو گل از بی کسی دست به خون خودم
هستی موهوم نیست غیر طلسم فریب
تا نفس ایینه است محو فسون خودم
کیست برد از کفم دامن افتادگی
سایه ام و عاشق بخت نگون خودم
قطره این بحر را ظاهر و باطن یکی است
هم ز برون دیدنی ست انچه درون خودم
بیدل ازبن طبع سست وحشی اندیشه را
رام سخن کرده ام صید فنون خودم
از قاصد دلبر خبر دل طلبیدم
خاکم به دهن به، که بگویم چه شنیدم
عالم همه در چشم من از یأس سیه شد
جز کسوت پایم به بر دهر ندیدم
اماج جهان ستمم کرد ندامت
چندانکه ز دل اه کشم تار کشیدم
دیوانه ام امروز به پیش که بنالم
ای کاش عدم بشنود اواز بعیدم
جانا ز خیال تو به خود ساخته بودم
نازت به نگاهی نپسندید شهیدم
می سوخت دل منتظر از حسرت دیدار
دامن زدی اخر به چراغان امیدم
داغت به عدم می برم و چاره ندارم
ای گل تو چه بودی که منت باز ندیدم
هیهات به خاکم نسپردی و گذشتی
نومید برامد کفن موی سپیدم
از امد و رفت تو کبابم چه توان کرد
رفتی و چنین امدی ای رنج شدیدم
می گریم و چون شمع عرق می کنم از شرم
ای وای که یکباره ز مژگان نچکیدم
رسم پر بسمل ز وفا منفعلم کرد
گردی شده بر باد نرفتم چه تپیدم
ای توسن ناز تو برون تاز تصور
رفتم ز خود اما به رکابت نرسیدم
انجام تک و تاز درین مرحله خاکست
ای اشک من بی سر و پا نیز دویدم
پیش که درم جیب که گردون ستمگر
عقلم به در دل زد و بشکست کلیدم
بیدل اگر این بود سرانجام محبت
دل بهر چه بستم به هوا، اه امیدم
درین گلشن نه بویی دیدم و نی رنگ فهمیدم
چو شبنم حیرتی گل کردم و ایینه خندیدم
گشود از نفی خویشم پرده اثبات بی رنگی
پری در جلوه امد تا شکست شیشه نالیدم
ز موهومی به دل راهی نبردم اه محرومی
شدم عکس و برون خانه ایینه خوابیدم
تحیر پیشم امد ای سرشک از یاد دیداری
تو راهی باش من بر جوهر ایینه پیچیدم
چو صبح از برگ ساز بی کسی هایم چه می پرسی
غباری داشتم بر روی زخم خویش پاشیدم
خوشا ایینه داربهای عرض ناز معشوقان
بهارش گل نشان بود و من از خود رنگ پیچیدم
درین محفل که خجلت مایه است اسباب پیدایی
چو اشک از چهره هستی عرق واری تراویدم
غبارم داشت سطری چند تحریر پریشانی
به مهر گردباد امروز مکتوبش رسانیدم
ز چندین پیرهن بر قامت موزون عریانی
لباس عافیت چسبان ندیدم چشم پوشیدم
مرا از وهم عقبا سخت می ترسانی ای واعظ
به این تمهید اگر مردی برار از ملک امیدم
ز فرق و امتیاز و کعبه و دیرم چه می پرسی
اسیر عشق بودم هر چه پیش امد پرستیدم
خموشی در فضای دل صفا می پرورد بیدل
غباری داشت گفت وگو نفس در خویش دزدیدم
سر تمنای پایبوسی به هر در و دشت می کشیدم
چو شمع، انجام مقصد سعی پای خود بود چون رسیدم
به گوشم از صدهزار منزل رسید بی پرده ناله دل
ولی من بی تمیز غافل که حرف لعل تو می شنیدم
در انجمن سیر نازکردم به خلوت اهنگ سازکردم
به هرکجا چشم باز کردم ترا ندیدم اگر چه دیدم
یقین به نیرنگ کرد مستم نداد جام یقین به دستم
گلی در اندیشه رنگ بستم شهودگم شد خیال چیدم
چه داشت ایینه وجودم که کرد خجلت کش نمودم
دو روز از این پیش شخص بودم کنون ز تمثال ناامیدم
نه چاره ای دارم و نه درمان نشسته ام ناامید و حیران
چو قفل تصویر ماند پنهان به کلک نقاش من کلیدم
به گردش چشم ناز پرور محرفم زد بت فسونگر
که دارد این سحر تازه باور که تیغ مژگان کند شهیدم
غرور امید سرفرازی نخورد از افسون یأس بازی
چو سرو در باغ بی نیازی ز بار دل نیزکم خمیدم
به راه تحقیق پا نهادم عنان طاقت ز دست دادم
چو اشک اخر به سر فتادم چنانکه پنداشتم دویدم
دربن بیابان به غیر الفت نبود بویی ز گرد وحشت
من از توهم چو چشم اهو سیاهیی داشتم رمیدم
خیالی از شوق رقص بسمل کشید ایینه در مقابل
نه خنجری یافتم نه قاتل نفس به حسرت زدم تپیدم
قبول دردی فتاد در سر ز قرب و بعدم گشود دفتر
نبود کم انتظار محشر قیامتی دیگر افریدم
تخیل هستی ام هوس شد عدم به جمعیتم قفس شد
هوا تقاضایی نفس شد سحر نبودم ولی دمیدم
خطای کوری از ان جمالم فکنده در چاه انفعالم
تو ای سرشک اه کن به حالم که من ز چشم دگر چکیدم
به دامن عجز پا شکستن جهانی از امن داشت بیدل
دل از تک و تاز جمع کردم چو موج درگوهر ارمیدم
سحر کیفیت دیدار از ایینه پرسیدم
به حیرت رفت چندانی که من هم محو گر دیدم
به ذوق وحشتی از خود تهی کردم جهانی را
جنون چندین نیستان کاشت تا یک ناله دزدیدم
به عریانی خیالم ناز چندین پیرهن دارد
سواد فقر پرورده ست یکسر در شب عیدم
ز افسون نفس بر خود نبستم تهمت هستی
شعاعی رشته پیدا کرد بر خورشید پیچیدم
ندامت در خور گل کردن اگاهی است اینجا
کف افسوس گردید انقدر چشمی که مالیدم
نی این محفلم از ساز عیش من چه می پرسی
به صد حسرت لبی وا کردم اما ناله خندیدم
به شوخی گردشی از چشم تصویرم نمی اید
که من در خانه نقاش پیش از رنگ گردیدم
ز اتش گل نکرد افسانه یأس سپند من
تپیدن با دلم حرف وداعی داشت نالیدم
نه اهنگی است نی سازم نه انجامی نه اغازم
به فهم خویش می نازم نمی دانم چه فهمیدم
اگر خود را تو می دانم و گر غیر تو می خوانم
به حکم عجز حیرانم چه تحقیق و چه تقلیدم
چراغ حسرت دیدار خاموشی نمی داند
تحیر ناله بود اما من بیهوش نشنیدم
ندانم سایه سرو روان کیستم بیدل
به رنگی رفته ام از خود که پنداری خرامیدم
به سودای هوس عمری درین بازارگردیدم
کنون گرد سرم گردان که من بسیار گردیدم
ندیدم جز ندامت ساز استغنای این محفل
کف دست حنایی کردم و بیکار گردیدم
فلک اخر به جرم قابلیت بر زمینم زد
گهر گل کردم و بر طبع دریا بارگردیدم
به این گرد علایق نیست ممکن چشم واکردن
جنون بر عالمی پا زد که من بیدار گردیدم
به هر بیحاصلی بودم جنون انگاره حرصی
ز سیر سودن دست کسان هموار گردیدم
خرابات محبت بی تسلسل نیست ادوارش
چو ساغر هرکجا گشتم تهی سرشار گردیدم
وفا تا ناتمامی بگسلاند رشته ها سازش
به گرد هرکه گردیدم خط پرگار گردیدم
درین گلشن جهانی داشت اهنگ تمنّایت
من از یک چاک دل سرکوب صد منقار گردیدم
قناعت عالمی دارد چه ابادی چه ویرانی
غبارم سایه کرد ان دم که بی دیوار گردیدم
به قطع هرزه گردی ها ندیدم چاره دیگر
ز مشق عزلت اخر تیغ لنگردار گردیدم
شعور عالم رنگم به اسانی نشد حاصل
صفاها باختم تا محرم زنگار گردیدم
خرام یار در موج گهر نقش نگین دارد
به دامن پا شکستم محو ان رفتار گردیدم
به هر جا موج می پیچد به خود گرداب می گردد
عنان از هر چه گرداندم به گرد یار گردیدم
ز خود رفتن بهاری داشت در باغ هوس بیدل
بقدر رنگ گل من هم درین گلزارگردیدم
به صد وحشت رفیق اه بی تاثیر گردیدم
ز چندین رنگ جستم تا پر این تیر گردیدم
به دوش شعله چندین دود بست امید خاکستر
به صبحی تا رسم مزدور صد شبگیر گردیدم
براین خوان هوس از انفعال ناگوارایی
به هر جا نعمتی دیدم ز خوردن سیر گردیدم
حیا کو تا بشوید سرنوشت غم نصیبم را
که با این نقش رنج خامه تقدیر گردیدم
غبارم را خط نارسته پنهان داشت از یادش
به گرد خاطرش گردیدم اما دیر گردیدم
ندیدم باریاب استان عفو طاعت را
در جرات زدم منت کش تقصیر گردیدم
چو رنگم نی بهاری بود در خاطر جوش گل
به امید شکستی گرد صد تعمیر گردیدم
خیال دی بر امروزی که من دارم شبیخون زد
جوانی داشتم تا یادم امد پیرگردیدم
به ایجاد نم اشکی قیامت کرد نومیدی
کشیدم ناله ها تاکلک این تصویرگردیدم
صدای پر فشان عالم ازادی ام بیدل
کز افسردن غبارکوچه زنجیرگردیدم
ز خودداری چو موج گوهر اخر سنگ گردیدم
فراهم امدم چندانکه بر خود تنگ گردیدم
خموشی هم به ساز شرم مطلب برنمی اید
نوا بر سرمه بستم بسکه بی اهنگ گردیدم
به غفلت وانمودم جوهر اسرار امکان را
جهان ایینه پیدا کرد تا من رنگ گردیدم
به عرض قابلیت گفتم اقبالی کنم حاصل
سزاوار فشار دیده های تنگ گردیدم
فراهم کردن اضداد ربط عافیت دارد
جهان بر صلح زد تا دستگاه جنگ گردیدم
ندانم از که خواهد یأس داد ناشناسایی
که من از خانه دور از خود به صد فرسنگ گردیدم
به هر بی دست وپایی سعی همت کارها دارد
بنای هر که از خود رفت من چون رنگ گردیدم
به قید لفظ بودم عمرها بیگانه معنی
کم میناگرفتم با پری همسنگ گردیدم
به پیری هم وفایی ناله نپسندید سازم را
نی این بزم بودم تا خمیدم چنگ گردیدم
به هر واماندگی ممنون چندین طاقتم بیدل
که چون پرگار گرد خود به پای لنگ گردیدم
تا درتن باغ گل افشان نموگردیدم
رنگی اوردم و گرد سر او گردیدم
جز شکستم ننمودند درین دیر هوس
بارها اینه جام و سبو گردیدم
سبزه ام چون مژه ساغرکش سیرابی نیست
زبن چه حاصل که مقیم لب جوگردیدم
حیرتم می برد از خویش که چون ساغر رنگ
به چه امید شکستم، به چه رو گردیدم
فرصت سلسله زلف درازست اینجا
من به یک موی میان تو، دو مو گردیدم
خامشی هم چقدر نسخه تحقیق گشود
که من ایینه اسرار مگو گردیدم
خاک ناگشته ز شور من و ما نتوان رست
سرمه جوشیدم و سرکوب گلو گردیدم
چون سحر نیز جهان تهمت جولان منست
نفسی بود که در پرده اوگردیدم
خجلت سجده خاک در او کرد مرا
انقدر اب که سامان وضوگردیدم
پیکرم غوطه به صد موج گهر زد بیدل
خوش غبار هوس ان سر کو گردیدم
شب که ایینه ان اینه رو گردیدم
جلوه ای کرد که من هم همه او گردیدم
ساغر بی خودی ام نشئه پروازی داشت
رنگها بسکه شکستم همه بوگردیدم
حاصل ریشه امید ازین مزرع وهم
بیش ازین نیست که پامال نموگردیدم
وضع این میکده واماندگی و بیکاری ست
محرم پای خم و دست سبو گردیدم
زخمها داشتم از جوهر ایینه راز
صنعتی کرد تحیر که رفو گردیدم
در بیابان طلب هر که دچارم گردید
به تمنای تو گرد سر او گردیدم
داشتم شعله صفت در گره بیتابی
انقدر مایه که خرج تک و پو گردیدم
گل شبنم زده بی روی تو داغم دارد
ازکجا مایل این ابله رو گردیدم
ناتوانی است پریخانه صد رنگ امید
مفت نقاش خیال تو که مو گردیدم
ترک جولان هوس موج گهر کرد مرا
جمع در جیب خودم کز همه سو گردیدم
در مقامی که خموشی نفسی گرم نداشت
بیدل از بیخبری قافله جو گردیدم
هزار اینه با خود دچار کردم و دیدم
به غیر رنگ نبودم، بهارکردم و دیدم
ز ناامیدی خمیازه های ساغر خالی
چه سر خوشی که به صرف خمارکردم و دیدم
ز چشم هوش نهان بود گرد فرصت هستی
چو صبح یکدو نفس اختیارکردم و دیدم
به غیر نام تو نقدی نبود در گره دل
نفس به سبحه رساندم، شمار کردم و دیدم
سر غرور هوا و هوس به طشت خجالت
من از عرق دم تیغ ابدار کردم و دیدم
دلی که داشت دو عالم فضای عرض تجمل
ز چشم بسته یک ایینه وار کردم و دیدم
به رنگ شمع بهار حضور خلوت و محفل
شکستی از پر رنگ اشکار کردم و دیدم
کنون چه پرده گشاید صفا به غیر کدورت
که هر چه بود غبار اعتبار کردم و دیدم
قماش کارگه ما و من ثبات ندارد
منش به قدر نفس تار تار کردم و دیدم
احد عیان شد از اعداد بیشماری کثرت
هزار را یک و یک را هزار کردم و دیدم
جهان تلافی شغل ترددی که ندارد
تو فرض کن که من هیچکارکردم و دیدم
دوگام بیش نشد حامل گرانی هستی
شتر نبود نفس بود بار کردم و دیدم
گرفته بود زمین تا فلک غبار تعین
ازین دو عرصه چو بیدل کنار کردم و دیدم
خون خوردم و زین باغ به رنگی نرسیدم
بشکست دل اما به ترنگی نرسیدم
عمریست پر افشان جنونم چه توان کرد
چون ناله درین کوه به سنگی نرسیدم
خود داری من سدّ ره عمر نگردید
از سکته چو معنی به درنگی نرسیدم
چندین فلک اغوش کشید اینه شوق
اما به عصای دل تنگی نرسیدم
راحت چقدر غفلت انجام طرب داشت
از سایه گل هم به پلثگی نرسیدم
این بزم به جز نشئه اوهام چه دارد
جامی نگرفتم که به بنگی نرسیدم
یک گا م درین مرحله ام قطع نگردید
کز یاد نگاهت به فرنگی نرسیدم
چندانکه ز خود می روم ان جلوه به پیش است
رنگی نشکستم که به رنگی نرسیدم
بیدل ز گریبان دری و بی سر و پایی
ممنون جنونم که به ننگی نرسیدم
بسکه چون طاوو س، پیچیده ست مستی در سرم
جام ها در گردش اید گر به خود جنبد پرم
گرد بادم، مستی ام موقوف کوه و دشت نیست
هر کجا گردید سر در گردش امد ساغرم
تازه است از من بهار سنبلستان خیال
جوهر ایینه زانو بود موی سرم
موج بر هم خورده دارد عرض سامان حباب
می توان تعمیر دل کرد از شکست پیکرم
وحشت افاق در گرد سحر خوابیده است
می کند خلقی جنون تا من گریبان می درم
با خیال جلوه خورشید افتاده ست کار
همچو شبنم می کند بال از نگه چشم ترم
نیستم بی سعی وحشت با همه افسردگی
بلبل تصویرم و تا رنگ دارم می پرم
حیرتم حیرت ز نیرنگ بد و نیکم مپرس
برده است ایینه گشتن در جهان دیگرم
ناله عجزم من و بی طاقتیهای محال
اینقدر اتش دل بیمار زد در بسترم
صرفه ای ارام نتوان برد در تسخیر من
خس به چشم دام می افتد ز صید لاغرم
تا به کی بینم به چشم بسته داغ سوختن
همچو اخگر کاش مژگان واکند خاکسترم
از خط لعل که امشب سرمه خواهد یافتن
می پرد بیدل به بال موج چشم ساغرم
بس که در هجر تو فرسود از ضعیفی پیکرم
می توان از موی چینی سایه کردن بر سرم
صد عدم از جلوه زار هستی ان سو می پرم
گر پری از شیشه بیرونست من بیرون ترم
مستی حیرت خروشم انقدر بی پرده نیست
موج می دارد رگ خوابی به چشم ساغرم
جوهر ایینه در مژگان نگه می پرورد
حیرتی دارم که توفان جنون را لنگرم
چون سپندم ارزوها به که در دل خون شود
ورنه تا پر می فشاند ناله من خاکسترم
هیچکس ایینه دار ناتوانیها مباد
انفعال شخص پیدایی ست جسم لاغرم
هستی من بر عدم می چربد از بی حاصلی
خاک را تر کرد خشکیهای اب گوهرم
کس ندارد زین چمن سامان یک شبنم تمیز
چون بهار از رنگ هر گل صد گریبان می درم
خاک من صد درد دل توفان غبار تنگی است
حسرت بیمار عشقم ناله دارد بسترم
واعظ هنگامه این عبرت ابادم چو صبح
زخم دل تا چرخ دارد نردبان منبرم
کاش بیدل پیش از اهنگ غرور خودسری
خجلت پرواز چون ابر از عرق ریزد پرم
سرمه شد اخر به خواب بی خودیها پیکرم
سایه دیوار مژگان که زدگل بر سرم
خواب نازی کرد پیدا شعله از خاکسترم
بالش پرواز شد واماندگیهای پرم
رشته تسبیحم ازگمگشته های یادِ کیست
تاسری از خود برارم صدگریبان می درم
مزد ایمایی که از من رنگ حرفی واکشد
معنی نشنیده ای افتاده درگوش کرم
الفت خویشم بیابان گردی واماندگی ست
هر دو عالم طی شود گامی که از خود بگذرم
انفعال جرم سامان بهشتی دیگر است
ازنم یک جبهه خجلت اب چندین کوثرم
با چنین عصیان ز دوزخ بایدم خجلت کشید
ظلم مپسندید بر اتش ز دامان ترم
بی تکلف چون حباب از قلزم افات دهر
چشم اگر پوشم لباس عافیت دارد پرم
دل به عزلت خاک شد از درد ازادی مپرس
کاش از ننگ فسردن اب گردد گوهرم
تهمت اوهام چندین دام پیدا می کند
طایر رنگم کجا پرواز و کو بال و پرم
نیستم اگه مقیم خلوت اندیشه کیست
اینقدر دانم که فریادی ست بیرون درم
سیر گلشن چیست تا دامان دل گیرد هوس
می کند یاد تو از گل صد چمن رنگین ترم
بر حلاوت بس که پیچیدم غم دردم نماند
ناله ها بیدل به غارت داد چون نیشکرم
شعله بی طاقتی افسرده در خاکسترم
صد شرر پرواز دارد بالش خواب از سرم
سیرگلشن چیست تا درمان دل گیرد هوس
می کند یاد تو از گل صد چمن رنگین ترم
تازه است از من بهار سنبلستان خیال
جوهر ایینه زانو بود موی سرم
موج بر هم خورده است ایینه پرداز حباب
می توان تعمیر دل کرد از شکست پیکرم
در غبار نیستی هم اتشم افسرده نیست
داغ چون اخگر نمکسودست از خاکسترم
می روم ازخویش در هر جنبش اهنگ شوق
طایر رنگم غبار شوخی بال و پرم
از نزاکت نشئه گیهای می عجزم مپرس
کز شکست خویشتن لبریز دل شد ساغرم
در محیط حادثات دهر مانند حباب چشم
پوشیدن لباس عافیت شد در برم
همچوشبنم جذبه خورشید حسنی دیده ام
چون نگه پرواز دارد اشک با چشم ترم
تخم اشک حیرتم بی ریشه نظاره نیست
در گره چون رشته پنهان است موج گوهرم
از خط لعل که امشب سرمه خواهد یافتن
می پرد بیدل به بال موج چشم ساغرم
گر از سایه یک نقش پا برترم
به اقبال وهم اسمان منظرم
به خاکم مده منصب گرد باد
مباد از تعین بگردد سرم
چو عنقا به رنگم خوش ست اینه
که خود را به چشم هوس ننگرم
صدا نیست در نبض بیمار من
مگرگرد بر خیزد از بسترم
تنک مشرب حسرتم چون هلال
ز خمیازه پر می شوم ساغرم
تعین عرق واری ابم نداد
جبین کرد از بی نمیها ترم
چو صبح قیامت ز سازم مپرس
به ضبط نفس پرده محشرم
بلایی چو تکلیف پرواز نیست
قفس بشکند گر برنجد پرم
چو موجم خیال گهر رهزن است
محیطم ازین پل اگر بگذرم
گه از علم دارم فغان گه ز جهل
جنونهاست جیب نفس می درم
کمان وار ازین خانه های خیال
به هر جا رسم حلقه بی درم
چه گویم ز نیرنگ تجدید عشق
که هر دم زدن بیدل دیگرم
محو دلم مپرس ز تحقیق عنصرم
ایینه خنده است دماغ تحیرم
ان ناله ام که با همه پرواز نارسا
تا دل توان رسید ز نقب تاثرم
پستی درین محیط گهر کرد قطره را
کسب فروتنی است عروج تفاخرم
دانش ز پیکرم عرق انفعال ریخت
گل کرد از گداز خجالت تحیرم
زین گلشنم چه برگ نشاط و چه ساز عیش
خون می شود چو گل دم ابی که می خورم
جرات به ناتوانی من ناز می کند
رنگی شکسته ام چقدرها بهادرم
گرد هزار جاده به منزل شکسته است
چون موج گوهر ابله پای تحیرم
شمع خموشم از سر زانوی من مپرس
ایینه زنگ بست به جیب تفکرم
درد دلم، گداز غمم، داغ حیرتم
فریاد از خیالم و اه از تصورم
نقدی دگر نمی شمرد کیسه حباب
بیدل من از تهی شدن خویشتن پرم
همچو ایینه تحیر سفرم
صاحب خانه ام و در به درم
از بهار و چمنم هیچ مپرس
به خیال تو که من بیخبرم
یاد چشم تو جنونها دارد
هرکجایم به جهان دگرم
شعله ام تا نشود خاکستر
ارمیدن نکشد زیر پرم
زبن جنونزار هوس ابله وار
چشم پوشیده ام و می گذرم
این چمن عبرت گلچینی داشت
چید دامن ز تبسم سحرم
احتیاجم در اظهار نزد
خشکی لب نپسندید ترم
فقرم از ننگ هوسها دور است
بیضه نشکست کلاهی به سرم
شور بیکاری ام افاق گرفت
بهله زد دست تهی بر کمرم
دل ز تشویش جسد می بالد
صدف ابله دارد گهرم
جنس اتشکده بیداغی نیست
مفت اهی که ندارد جگرم
ره نبردم به در از کوچه دل
تک و پوی نفس شیشه گرم
انفعال اینه پرداز من است
عرقی می کنم و می نگرم
من نه زان گمشدگانم بیدل
که رسد باد به گرد اثرم
همچو شمع از خویش برانداز وحشت برترم
بسکه دامن چیدم از خود زیر پا امد سرم
ناامیدیهای مطلب پر نزاکت نشئه بود
از شکست ابرو لبریز دل شد ساغرم
هر بن موی مرا با اه حسرت چشمکی است
سرمه ها دارد ز دود خویش چشم مجمرم
در غبار نیستی هم اتشم افسرده نیست
داغ چون اخگر نمکسود است از خاکسترم
می گشایم سر به مُهر اشک طومار نگاه
نیست بیرون گره یک رشته موج گوهرم
همچو ان کلکی که فرساید به تحریر نیاز
نگذرم از سجده ات چندانکه از خود بگذرم
صفحه ایینه محتاج حک و اصلاح نیست
بسکه بی نقش است شستن شسته ام از دفترم
عالم یکتایی از وضع تصنع برتر است
من تو گردم یا تو من اینها نیاید باورم
دعوی دل دارم و دل نیست در ضبط نفس
عمر ها شد ناخدای کشتی بی لنگرم
مرگ هم در زندگی اسان نمی اید به دست
تا ز هستی جان برم عمریست زحمت می برم
مستی طاووس من تا صد قدح مخمور ماند
ظلمت من بر نمی دارد چراغان پرم
بیکسی بیدل چه دارد غیر تدبیر جنون
طرف دامانی نمی یابم گریبان می درم
هیهات تا که از نظرم رفت دلبرم
من خاک ره به سر چه کنم خاک بر سرم
پوشید چشم از دو جهان گرد رفتنش
ایینه نقش پاست به هر سو که بنگرم
بیمار یأس بر که برد شکوه الم
داغم ز ناله ای که تهی کرد بسترم
زبن عاجزی کسی چه به حالم نظر کند
سوزن به دیده می شکند جسم لاغرم
فریاد من ز شمع به گوش که می رسد
هر چند بال ناله کشم رنگ بی پرم
گرمی در اتش تب و تابم نفس گداخت
خاکستری مگر بکشد در ته پرم
جیب ملامتم زتظلم بهانه جوست
مژگان به هر که باز کنم سینه می درم
در دامنی که دست زنم از ادب شلم
بر وعده ای که گوش نهم از حیا کرم
اکنون کجاست حوصله و کو امید عیش
می پیش ازبن نبود که کم شد ز ساغرم
ای کاش در عدم به سراغم رضا دهند
تا من بدان جهان دوم و بازش اورم
بر فرق بیکسم که نهد دست داغ دل
در ماتمم که گریه کند دیده ترم
بیدل کجا روم ز که پرسم مقام یار
اواره قاصد نفسم نامه می برم
بر خموشی زده ام فکر خروشی دارم
تا توان ناله درودن نفسی می کارم
امتحان گر سر طومار یقین بگشاید
ریشه از دانه تسبیح دمد زنارم
مرکز همت من خانه خورشید غناست
پستی سایه مگیرد کمر دیوارم
شمع در خلوت خاموشی من صرفه نبرد
بی نفس کرد زبان را ادب اسرارم
خضر جهدم نشود قافله سیر بهار
بال طاووسم و صد مخمل رنگین دارم
هر کجا تیغ تو بنیاد کند گل چیدن
رقص گیرد چو سر شمع ز سر دستارم
عشق تعمیر بنایم به چه افت که نکرد
سیل پرورده تردستی این معمارم
چون شرر فرصت هستی نگهی بیش نبود
سوخت این نسخه عبرت نفس تکرارم
نقش پا چشمی اگر باز کند دیدن کو
نتوان کرد به افسون نگه بیدارم
زین ندامت کده چون موج گهر می خواهم
انقدر سودن دستی که کند هموارم
رگ گل جوهر ایینه شبنم نشود
به که من دامن ازین باغ به چین افشارم
عالم از جوهر بی قدری ما غافل نیست
بیدل از گرد کساد اینه بازارم
به زور شعله اواز حسرت گرم رفتارم
چو شمع از ناتوانی بال پرواز است منقارم
اگر چه بوی گل دارد ز من درس سبکروحی
همان چون اه بر ایینه دلها گرانبارم
ز ترک هرزه گردی محو شد پست و بلند من
به رنگ موج گوهر ارمیدن کرد هموارم
چه مقدار انجمن پرداز خجلت بایدم بودن
که عالم خانه ایینه است و من نفس وارم
شکست از سیل نپذیرد بنای خانه حیرت
نمی افتد به زور اب چون ایینه دیوارم
کسی جز منتهی مضمون عنوانم نمی فهمد
به سر دارد ز منزل مهر همچون جاده طومارم
به دل هر دانه ای از ریشه خود دامها دارد
مبادا سر برون ارد ز جیب سبحه زنارم
بنای نقش پایم در زمین خاکساریها
که از افتادگی با سایه همدوش است دیوارم
ز حال رفتگان شد غفلتم ایینه بینش
به چشم نقش همچون جاده خوابیده بیدارم
ز شرم عیب خود چشم از هنر برداشتم بپدل
که چون طاووس پای خوبش باشد خار گلزارم
به هوس چون پر طاووس چمنها دارم
داغ صد رنگ خیالم چقدر بیکارم
بلبل من به نفس شور بهاری دارد
می توان غنچه صفت چیدگل از منقارم
معنی موی میان تو خیالم نشکافت
عمرها شد چو صدا درگره این تارم
قید احباب به راهم نکشد دام فریب
خار پا تیزتر از شعله کشد رفتارم
ناله ها گرد پرافشانی اجزای منند
تا بدانی که ز هستی چقدر بیزارم
جسم خاکی گره رشته پروازم نیست
ناله ای صرف نیستان تأمل دارم
عدم اماده تر ازکاغذ اتش زده ام
شرری چند به خاکستر خود می بارم
سوختن چون پر پروانه ام انجام وفاست
بر رگ شمع تنیده است نفس زنارم
موی چینی به توانایی من می خندد
چه خیالست به این ضعف صدا بردارم
چند چون شمع عرق ریز نمو باید پست
کاش این برق حیا اب کند یکبارم
از تنک مایگی طاقت اظهار مپرس
اشکم اما نفتاده ست به مژگان کارم
بیدل از حادثه کارم به تپیدن نکشد
موج رنگم نرسانید شکست ازارم
بیکس شهیدم خون هم ندارم
دیگر که ریزد گل بر مزارم
حسرت کش مرگ مردم به پیری
بی اتشی سوخت در پنبه زارم
سنگی که زد یأس بر شیشه من
رطل گران بود بهر خمارم
افسون اقبال خوابی گران داشت
بخت سیه کرد شب زنده دارم
بی مطلبی نیست تشویش هستی
چون دوش مزدور ممنون بارم
باید به خون خفت تا خاک گشتن
عمریست با خویش افتاده کارم
تمثال تحقیق دارد تأمل
ایینه خشکست دل می فشارم
ای کلک نقاش مژگان به خون زن
از من کشیدند تصویر یارم
صحرانشین اند اواره گردان
بی دامنی نیست سعی غبارم
رنگی نبستم از خودشناسی
ایینه عنقاست یا من ندارم
سر می کشد از من وهم هستی
خاری ندارم کز پا برارم
بیدل ندانم در کشت الفت
جز دل چه کارم تا بر ندارم
جز سوختن به یادت مشقی دگر ندارم
در پرتو چراغی پروانه می نگارم
روز نشاط شب کرد اخر فراق یارم
خود را اگر نسوزم شمعی دگر ندارم
بی کس شهید عشقم خاک مرا بسوزید
خاکستری زند کاش گل بر سر مزارم
زین باغ شبنم من دیگر چه طرف بندد
ایینه ای شکستم رنگی نشد دچارم
جز درد دل چه دارد تبخاله ارمیدن
یارب عرق نریزد از خجلت ابیارم
شوقی که رنگ دل ریخت در کارگاه امکان
وقف گداز می خواست یک ابگینه وارم
شمع بساط الفت نومید سوختن نیست
در اتشم سراپا تا زیر پاست خارم
خاکم به باد دادند اما به سعی الفت
در سایه خط او پر می زند غبارم
صبر ازمای عشقت در خواب بی نیازی ست
گرداندنم چه حرفست پهلوی کوهسارم
بی فهم معنیی نیست بر دل تنیدن من
تمثال کرده ام گم ایینه می فشارم
بیدل به معبد عشق پروای طاقتم نیست
چندانکه می تپد دل من سبحه می شمارم
حباب وارکه کرد اینقدرگرفتارم
سری ندارم و زحمت پرست دستارم
ز ناله چند خجالت کشم ؟ قفس تنگ است
به بال بسته چه سازد گشاد منقارم
هزار زخمه چو مژگان اگر خورند بهم
نمی برد چو نگه بی صدایی از تارم
به راه سیل فنا خواب غفلتم برجاست
گذشت قافله و کس نکرد بیدارم
ز انقلاپ بنای نفس مگوی و مپرس
گسسته بود طنابی که داشت معمارم
طلب چو کاغذم اتش زد و گذشت اما
هزار ابله دارد هنوز رفتارم
چو نقش پا مژه بستن نصیب خوابم نیست
ز سایه پیشتر افتاده است دیوارم
تلاش مقصد دیدار حیرتست اینجا
به مهر اینه باید رساند طومارم
به این متاع غبار کدام قافله ام
که بیخودی به پر رنگ می کشد بارم
سماجت طلبی هست وقف طینت من
که گر غبار شوم دامن تو نگذارم
گرفتم اینه ام زنگ خورد، رفت به خاک
تو از کرم نکنی نا امید دیدارم
به درد عاجزی من که می رسد بیدل
که برنخاست ز بستر صدای بیمارم
دل با تو سفرکرد و تهی ماند کنارم
اکنون چه دهم عرض خود ایینه ندارم
گر ناله برایم نفس سوخته بالم
ور اشک کنم گل قدم ابله دارم
افسردگیم سوخت درین دیر ندامت
پروانه بی بال و پر شمع مزارم
فرصت ثمر منتظر لغزش پایی ست
سعی قدم اکنون به نفس بست مدارم
چون شمع درین بزم پناهی دگرم نیست
جز گردش رنگی که قضا کرد حصارم
تا ممتحن طاقتم از خود به در ارد
چون اشک خم یک مژه کافیست فشارم
زین ساز تحیر تپش نبض خیالم
با جان نفس سوخته جسم نزارم
نزدیکی من می کند از دور سیاهی
چون نغمه به هر رنگ چراغ شب تارم
هرچند سرشکم همه تن لیک چه حاصل
ابری نشدم تا روم و پیش تو بارم
بخت سیهم باب حضوری نپسندد
تا در چمنت یک دو سه گل اینه کارم
دل عافیت اندیش و جهان محشر افات
کو طاق درستی که بر ان شیشه گذارم
رحمست به حال من گم کرده حقیقت
ایینه خورشیدم و با سایه دچارم
ای نشئه تسکین طلبان گردش جامی
کز خویش نمی کرد چو خمیازه خمارم
نقد نفس ذره ز خورشید نگاهی است
هر چندکه هیچم تو فرامش مشمارم
گردی که به توفان رود از طرز خرامت
امید که یادت دهد از نبض قرارم
صبحی که درد سینه به گلزار خیالت
یارب که دهد عرض گریبان غبارم
در انجمن یاس چه گویم به چه شغلم
در کارگه عجز ندانم به چه کارم
بارم سر خویشست به دوش که ببندم
خارم دل ریش است ز پای که برارم
شب چاک زدم جیب و به دردی نرسیدم
نالیدم و نشنید کسی ناله زارم
دل گفت به این بیکسی اخر تو چه چیزی
گفتم گلم و دور فکنده ست بهارم
مژگان تپش ایجاد نقط ریزی اشکست
زبن خامه خطی گر بنگارم چه نگارم
ای انجمن ناز، تو خوش باش و طرب کن
من بیدلم و غیر دعا هیچ ندارم
ز بس لبریز حسرت دارد امشب شوق دیدارم
چکد ایینه ها بر خاک اگر مژگان بیفشارم
تغافل زبن شبستان نیست بی عبرت چراغانی
مژه خوابیدنی دارد به چندین چشم بیدارم
بنای نقش پایم در زمین نارساییها
به دوش سایه هم نتوان رساندن دست دیوارم
غبار عالم کثرت نفس دزدیدنی دارد
وگرنه همچو بو از اختلاط رنگ بیزارم
زبان حالم از انصاف عذر ناله می خواهد
گران جانتر ز چندین کوهم و دل می کشد بارم
ضعیفی شوخی نشو و نمایم برنمی دارد
مگر از روی بستر ناله خیزد جای بیمارم
چو خاشاکم نگاهی در رگ خواب اشیان دارد
خدایا اتشین رویی کند یک چشم بیدارم
مگر اهی کندگل تا به پرواز ایدم رنگی
که چون شمع از ضعیفی رنگ دزدیده ست منقارم
وفا سر رشته اش صد عقد الفت درکمین دارد
ز بس درهم گسستم سبحه پیداکرد زنارم
جنون صبحم از اشفتگیهایم مشو غافل
جهانی را ز سر وا می توان کردن به دستارم
ز شرم عیب خود چشم از هنر برداشتم بیدل
به درد خار پا داغست چون طاووس گلزارم
زخمی به دل از دست نگارین تو دارم
یارب که شود برگ حنا سنگ مزارم
ایینه جز اندیشه دیدار چه دارد
گر من به خیال تو نباشم به چه کارم
هر چند به راه طلب افتاده ام از پا
ننشسته چو نقش قدم ابله دارم
اغوش هوس تفرقه وضع حضور است
چون غنچه اگر جمع شودگل به کنارم
داده ست به باد تپشم حسرت دیدار
ایینه چکدگر بفشارند غبارم
چون نخل سر و برگ غرورم چه خیالست
هرچند روم سر به هوا ریشه سوارم
رنگ پر طاووس ندارد غم پرواز
درکارگه اینه خفته ست بهارم
در چشم کسان می کنم از دور سیاهی
خورشیدم و ایینه تحقیق ندارم
زان پیش که اید به جنون ساغر هستی
مینا به دل سنگ شکسته ست خمارم
در وصل ز محرومی دیدار مپرسید
ایینه نفهمیدکه من با که دچارم
چون رشته تسبیح خورم غوطه به صد جیب
تا سر به هوایی که ندارم به در ارم
کس قطره کند تحفه دریا چه جنون است
دل پیشکشت گر همه عذر است نیارم
شاید به نگاهی کندم شاد و بخواند
مکتوب امیدم برسانید به یارم
افسردگی گل نکشد افت چیدن
بیدل چقدر گردش رنگست حصارم
فسرده در غبار دهر چون ایینه زنگارم
به خواب دیده اکنون سایه پیداکرد دیوارم
چوکوهم بسکه افکنده ست از پا سرگرانبها
به سعی غیر محتاجم همه گر ناله بردارم
درین گلزار عبرت گوشه امنی نمی باشد
چو شبنم کاش بخشد چشم تر یک اشیان وارم
ندانم شعله جواله ام یا بال طاووسم
محبت در قفس دارد به چندین رنگ ز نارم
به این رنگی که چون گل در نظر دارد بهار من
به گرد خویش گردانده ست یاد او چه مقدارم
تپش اواره دست خیال کیستم یارب
که همچون سبحه مرکز می دود بر خط پرگارم
به طوف کعبه و دیرم مدان بی مصلحت سیرم
هلاک منت غیرم مباد افتد به خودکارم
سپید من به خاکستر نشست ازسعی بیتابی
رسید اخر زگرد وحشت خود سر به دیوارم
چه مقدار انجمن پرداز خجلت بایدم بودن
که عالم خانه ایینه است و من نفس دارم
صدای شیشه ام اخر یکی صد کرد خاموشی
ز قلقل باز ماندم بیدماغی زد به کهسارم
بهم اورده بودم در غبار نیستی چشمی
به رنگ نقش پا اخر به پا کردند بیدارم
به رنگی درگشاد عقده دل خون شدم بیدل
که دندان در جگرگم گشت همچون دانه نارم
ازین صحرای بی حاصل دگر با خود چه بردارم
نگاه عبرتی همچون شرر زاد سفر دارم
محبت تا کجا سازد دچار الفت خویشم
به رنگ رشته تسبیح چندین رهگذر دارم
مده ای خواب چون چشمم فریب از بستن مژگان
کزین بالین پر پرواز دیگر در نظر دارم
نه برق شعله ای دارم نه ابر شوخی دودی
چراغ انتظارم پرتوی در چشم تر دارم
ندارد رنگ پروازم شکست از ناتوانی ها
چو ابرو در خم چین اشارت بال و پر دارم
به لوح وحدتم نقش دویی صورت نمی بندد
اگر ایینه ام سازد همان حیرت به بر دارم
سویدای دل است این یا سواد عالم امکان
که تا وا می کنم چشمی غباری در نظر دارم
مجو صاف طرب از طینت کلفت سرشت من
کف خاکم غبار از هر چه گویی بیشتر دارم
نمی گردد فلک هم چاره فرمای شکست من
به رنگ موی چینی طرفه شام بی سحر دارم
دماغ غیرت من طرفی از سامان نمی بندد
ز اسباب تجمل انچه من دارم حذر دارم
سراغم می توان از دست بر هم سوده پرسیدن
رم وحشی غزال فرصتم گرد دگر دارم
نشد سعی غبارم اشنای طرف دامانی
چو مژگان بر سر خود می زنم دستی که بر دارم
توانم جست از دام فریب این چمن بیدل
چوشبنم گر به جای گام من هم چشم بردارم
خیال ان مژه عمریست در نظر دارم
درین چمن قلم نرگسی به سر دارم
نیاز من همه ناز، احتیاجم استغنا
گل بهار توام رنگ از که بردارم
وصال اگر ثمر دیده ها ی بی خوابست
من این امید ز ایینه بیشتر دارم
دل و دماغ تماشای فرصتم کم نیست
هزار اینه در چشمک شرر دارم
به یاد نرگس مستش گرفته ام قدحی
دگر مپرس ز من عالمی دگر دارم
خمار عیش ندارد مقیم دیر وفا
دلی گداخته ام شیشه در نظر دارم
حضور دولت بی اعتباریم چه کم است
گره ندارم اگر رشته بی گهر دارم
غم فضولی وحشت کجا برم یارب
که شش جهت چو نگه یک قدم سفر دارم
جنون شکست به بیکار ی ام ز عریانی
به دست جای گریبان همین کمر دارم
کسی به فهم کمالم دگر چه پردازد
ز فرق تا به قدم عیبم این هنر دارم
دلیر عرصه لافم ز انفعال مپرس
همین قدرکه نفس خون کنم جگر دارم
کجاست مشتری لفظ و معنی ام بیدل
پری متاعم و دکان شیشه گر دارم
ز سور و ماتم این انجمنهاکی خبر دارم
چراغ خامشم سر در گریبان دگر دارم
چوگردون ششجهت همواری من می کند جولان
برون وحشتم گردی ست در هر جا گذر دارم
نه برق و شعله میخندم نه ابر و دود می بندم
چراغ انتظارم حیرتی از چشم تر دارم
سویدای دل ست این یا سواد وحشت امکان
که تا واکرده ام مژگان غباری در نظر دارم
نشد سعی غبارم اشنای طرف دامانی
چو مژگان بر سر خود می زنم دستی که بر دارم
دماغ عبرت من طرفی از سامان نمی بندد
ز اسباب تأمل انچه من دارم حذر دارم
شبستان عدم یارب نخندد بر شرار من
که با صد شوخیی اظهاریک چشمک شرر دارم
تو خواهی انجمن پرداز و خواهی خلوت ارا شو
که من چون شمع رنگ رفته خود درنظردارم
چه امکانست خوابم راه پرواز تپش بندد
که از ننگ فسردنها به بالین نیز پر دارم
مجو برگ نشاط از طینت کلفت سرشت من
کف خاکم غبار از هر چه خواهی بیشتر دارم
نفس دزدیدنم شور دو عالم در قفس دارد
عنان وحشت کهسار در ضبط شرر دارم
تلاطم دستگاه شوخی موجم نمی گردد
محیط حیرتم ابی که دارم در گهر دارم
توانم جستن از دام فریبی اینچنین بیدل
چو شبنم گر بجای گام من هم چشم بردارم
فغان گل می کند هرگه به وحشت گام بردارم
سر دامان کوه از دلگرانی برکمر دارم
از این دشت غبار اندود جز عبرت چه بردارم
شرارم، چشم بر هم بستنی زاد سفر دارم
محبت تاکجا سازد دچار الفت خویشم
به رنگ رشته تسبیح چندین رهگذر دارم
مده ای خواب چون چشمم فریب بستن مژگان
کزین بالین پر پرواز دیگر در نظر دارم
حیا چون شمع می پردازدم ایینه عزت
درین دریا به قدر اب گردیدن گهر دارم
نمی گردد فلک هم چاره تعمیر شکست من
به رنگ موی چینی طرفه شامی بی سحر دارم
به هر تقدیر اگر تقدیر دست جرأتم بندد
به رنگ خون بسمل در چکیدنها جگر دارم
به لوح وحدتم نقش دویی صورت نمی بندد
اگر ایینه ام سازی همان حیرت به بر دارم
سراغ من خوشست از دست بر هم سوده پرسیدن
رم وحشی غزال فرصتم گردی دگر دارم
ادب پیمای دشت عجز مژگان بر نمی دارد
تو سیر اسمان کن من به پیش پا نظر دارم
بهار بی نشانم دستگاه دردسر کمتر
چوگل دوشی ندارم تا شکست رنگ بردارم
به نیرنگ لباس از خلوت رازم مشو غافل
که من طاووسم و این حلقه ها بیرون در دارم
نگردد گوشه گیری دام راه وحشتم بیدل
اشارت مشربم درکنج ابرو بال و پر دارم
عروج همتی در کار دارم
همه گر سایه ام دیوار دارم
غبارم اشیان حسرت اوست
چمن درگوشه دستار دارم
نفس بیتابی دل می شمارد
هجوم سبحه در زنار دارم
نگاهی تا به مژگان می رسانم
ز خود رفتن همین مقدار دارم
مپرس از انفعال ساز غفلت
ز هستی انچه دارم عار دارم
چو شمعم چاره غیر سوختن نیست
به سر اتش، ته پا خار دارم
به خود می لرزم از تمهید ارام
چوگردون سقف بی دیوار دارم
تظلم قابل فریادرس نیست
طنین پشه در کهسار دارم
ازین یک مشت خاک باد برده
به دوش هر دو عالم بار دارم
دگر ای نامه پهلویم مگردان
که پهلوی دل بیمار دارم
به حیرت می روم ایینه بر دوش
سفارش نامه دیدار دارم
به چشمم توتیا مفروش بیدل
که من با خاک پایی کار دارم
سرشک بیخودم عیش می ناب دگر دارم
ز مژگان تا چکیدن سیر مهتاب دگر دارم
به تاراج تحیر داده ام ایینه و شادم
که در جوش صفای خانه سیلاب دگر دارم
گهی خاکم، گهی بادم، گهی ابم، گهی اتش
چو هستی در عدم یک عالم اسباب دگر دارم
درین گلشن من و سیر سجود ناتوانیها
که چون بید از خم هر برگ محراب دگر دارم
نگاهم در نقاب حیرت ایینه می بالد
چراغ بزم حسنم برق اداب دگر دارم
دماغ عرض بیتابی ندارد سرخوش حیرت
وگرنه در دل ایینه سیماب دگر دارم
ز خون ارزو صدرنگ می بالد بهار من
نهال باغ یأسم ریشه در اب دگر دارم
چو اشک امشب به ساغر باده نابی دگر دارم
ز مژگان تا به دامان سیر مهتابی دگر دارم
به خون ارزو صد رنگ می بالد بهار من
نهال باغ یأسم ربشه در ابی دگر دارم
نفس دزدیدنم با دل تپیدن بر نمی اید
نوای الفتم در پرده مضرابی دگر دارم
غرور وحشتم بار تحیر بر نمی دارد
چو شبنم در دل ایینه سیمابی دگر دارم
لبی ترکرده ام کز سیر چشمی باج می گیرد
به جام بی نیازی چون گهر ابی دگر دارم
گهی بادم، گهی اتش، گهی ابم، گهی خاکم
چو هستی در عدم یک عالم اسبابی دگر دارم
گسستن بر ندارد رشته ساز امید من
به ان موی میان پیچیده ام تابی دگر دارم
درین گلشن من و سیر سجود ناتوانیها
چو شاخ بید در هر عضو محرابی دگر دارم
نگاهم در پناه حیرت ایینه می بالد
چراغ بزم حسنم وضع ادابی دگر دارم
به دست گلخنم بفروش ازگلشن چه می خواهی
متاع کلفت خار و خسم بابی دگر دارم
به تاراج تحیر داده ام ایینه دل را
در اغوش صفای خانه سیلابی دگر دارم
چو شمع ازخجلت هستی عرق پیماست جام من
نه مخمورم نه مستم عالم ابی دگر دارم
کدام اسودگی چون حیرت دیدار می باشد
تو مژگان جمع کن غافل که من خوابی دگر دارم
گریبان زار اسراریست بیدل هر بن مویم
محیط فطرتم توفان گردابی دگر دارم
به دشت بیخودی اوازه شوق جرس دارم
ز فیض دل تپیدنها خروشی بی نفس دارم
درین گلشن نوایی بود دام عندلیب من
ز بس نازک دلم از بوی گل چوب قفس دارم
نشاط اعتبارم کرد بی تاب تپیدنها
چو بحر از موج خیز ابرو در دیده خس دارم
نفس جز تاب و تب کاری ندارد مفت ناکامی
دماغ سوختن گرم است تا این مشت خس دارم
به گفت وگو سیه تا چند سازم صفحه دل را
ز غفلت تا به کی ایینه در راه نفس دارم
محبت مشربم لیک از فسون شوخی سودا
به سعی هرزه فکریها دماغی بوالهوس دارم
گر از تار نگاهم ناله برخیزد عجب نبود
به چشم خود گره گردیده اشکی چون جرس دارم
سراپا جوهری دارم ز روشن طینتی بیدل
که چون مینای می از موج خون تار نفس دارم
پر افشانم چو صبح اما گرفتاری هوس دارم
به قدر چاک دل خمیازه شوق قفس دارم
فسون اعتبار افسانه راحت نمی باشد
چو دریا درخور امواج وقف دیده خس دارم
به گفت وگو سیه تا چند سازم صفحه دل را
ز غفلت تا به کی ایینه در راه نفس دارم
محبت مشربم لیک از فسون شوخی سودا
به سعی هرزه فکریها دماغی بوالهوس دارم
تظلم یأس دارد ورنه من در صبر ناکامی
نفس دزدیدن سرکوب صد فریادرس دارم
ضعیفی کسوتم از دستگاه من چه می پرسی
پری چون مور پیدا گر کنم حکم مگس دارم
دل نالانی از اسباب امکان کرده ام حاصل
هوس گو کاروانها جمع کن من یک جرس دارم
نفس تا می کشم فردوس در پرواز می اید
به رنگ بال طاووس ارزوها در قفس دارم
هجوم نشئه دردم مپرس از عشرتم بیدل
چو مینا خون ز دل می ریزم و عرض نفس دارم
درین حیرتسرا عمریست افسون جرس دارم
ز فیض دل تپیدنها خروشی بی نفس دارم
چو مژگان بسمل پروازم و از سستی طالع
همین بر پرفشانیهای خشکی دسترس دارم
به صاف جام الفت کز طریق کینه جوییها
غبار دوست باشم گر غبار هیچکس دارم
شدم خاک و به توفان رفت اجزای غبار من
هنوز از سعی الفت طرف دامانی هوس دارم
هوای بیش نتوان یافت دام عندلیب من
به هر جا پر زنم از بوی گل چوب قفس دارم
گر از تار نگاهم ناله برخیزد عجب نبود
به چشم خود گره گردیده اشکی چون جرس دارم
نفس جز تاب و تب کاری ندارد مفت ناکامی
دماغ سوختن گرم ست تا این مشت خس دارم
چو صبح از ننگ هستی در عدم هم بر نمی ایم
غبارم تا هوایی در نظر دارد نفس دارم
همان منصور عشقم گر هوس فرسوده ام بیدل
به عنقا می رسد پروازم و بال مگس دارم
می پرست ایجادم نشئه ازل دارم
همچو دانه انگور شیشه در بغل دارم
گر دهند بر بادم رقص می کنم شادم
خاک عجز بنیادم طبع بی خلل دارم
افتاب در کار است سایه گو به غارت رو
چون منی اگر گم شد چون تویی بدل دارم
معنی بلند من فهم تُند می خواهد
سیر فکرم اسان نیست کوهم و کُتل دارم
از منی تَنزل کن، او شو و تویی گل کن
اندکی تامل کن نکته ی محتمل دارم
حق برون مردم نیست، جوش باده بی خم نیست
راه مدعا گم نیست، عرض مبتذل دارم
دل مُشبک است امروز از خدنگ بیدادت
محو لذت شوقم شانی از عسل دارم
سنگ هم به حال من گریه گر کند برجاست
بی تو زنده ام یعنی مرگ بی اجل دارم
ترک سود و سودا کن، قطع هر تمنا کن
می خور و طرب ها کن، من هم این عمل دارم
بحر قدرتم بیدل موج خیز معنی ها
مصرعی اگر خواهم سر کنم غزل دارم
به حسرت غنچه ام یعنی به دلتنگی وطن دارم
خیالی در نفس خون می کنم طرح چمن دارم
سپند من به نومیدی قناعت کرد از این محفل
تو از می چهره می افروز من هم سوختن دارم
کف خاکسترم بشکاف و داغ دل تماشا کن
چراغ لاله ای در رهن مهتاب و سمن دارم
وداع اماده شو گر ذوق استقبال من داری
که من چون برق، از خود رفتنی در امدن دارم
نمی دانم چه نیرنگ است افسون محبت را
که خود را هم تو می پندارم و با خود سخن دارم
به خاموشی ز ساز عجز تصویرم مشو غافل
شکست دل فغانها دارد از رنگی که من دارم
که دارد فکر بی سامانی وضع حباب من
به رنگی گشته ام عریان که گویی پیرهن دارم
به غفلت خانه امکان چه امکان است یکتایی
دویی می پرورم در پرده تا جان در بدن دارم
دو عالم خون شود تا نقش بندم شوخی رنگی
قیامت انتخابم نسخه ها بر همزدن دارم
درین صحرا ز بس فرشست اجزای شهید من
غباری هم گر از خود چشم پوشد من کفن دارم
گر اگاهم و گر غافل، نگردد حیرتم زایل
تو بر ایینه مرهم نه که من داغی کهن دارم
به هر افسردگی بیدل مباش از ناله ام غافل
که من برقی به جان عالمی اتش فکن دارم
مقیم وحدتم هر چند در کثرت وطن دارم
به دریا همچو گوهر خلوتی در انجمن دارم
نفس می سوزم و داغی به حسرت نقش می بندم
چراغی می کنم خاموش و تمهید لگن دارم
حریف وحشت من نیست افسون زمینگیری
که در افسردگی چون رنگ صد دامن شکن دارم
کدام اهو به بوی نافه خوابانده ست داغم را
که تا یاد سویدا می کنم سیر ختن دارم
نفس تا هست سامان امیدم کم نمی گردد
تخیل مشربم می در خم و گل در چمن دارم
ز درس ما و من بحث جنونی غالب است اینجا
که هر جا لفظ پیداییست بر معنی سخن دارم
قفس پرورده رنگم به این ساز است اهنگم
چه عریانی چه مستوری همین یک پیرهن دارم
بیا ای شوق تا از خاک گشتن سر کنم راهی
در ان کشور قماش نیستی باب است و من دارم
ز اسبابم رهایی نیست جز مژگان به هم بستن
در این محفل به چندین شمع یک دامن زدن دارم
حجاب الود موهومی ست مرگ و زندگی بیدل
ازین کسوت که دیدی گر برون ایم کفن دارم
به رنگ شمع ممکن نیست سوز دل نهان دارم
جنون مغزی که من دارم برون استخوان دارم
نپنداری به مرگ از اضطراب شوق وامانم
سپند حسرتم تا سرمه می گردم نشان دارم
ز رمز محفل بی مغز امکانم چه می پرسی
کف خاکستری در جیب این اتش نشان دارم
به این افسردگیها شوخیی دارد غبار من
که گر دامن فشانم ناز چشم اهوان دارم
به رنگ گردباد از خاکساری می کشم جامی
که تا بر خویش می پیچم دماغ اسمان دارم
مباشید از قماش دامن برچیده ام غافل
که من صد صبح ازین عالم برون چیدن دکان دارم
نفس سرمایه ای با این گرانجانی نمی باشد
شرر تاز است کوه اینجا و من ضبط عنان دارم
به غیر از سوختن کاری ندارد شمع این محفل
نمی دانم چه اسایش من اتش به جان دارم
به این سامان اگر باشد عرق پیمایی خجلت
ز خاکم تا غباری پر زند اب روان دارم
خجالت صد قیامت صعبتر از مرگ می باشد
جدا از استانت مردنم این بس که جان دارم
به دوش هر نفس بار امیدی بسته ام بیدل
ز خود رفتن ندارد هیچ و من صد کاروان دارم
در ان محفل که ام من تا بگویم این و ان دارم
جبین سجده فرسودی نیاز استان دارم
طلسم ذره من بسته اند از نیستی اما
به خورشیدیست کارم اینقدر بر خود گمان دارم
بنای عجز تعمیرم چو نقش پا زمینگیرم
سرم بر خاک راهی بود اکنون هم همان دارم
نی ام محتاج عرض مدعا در بیزبانیها
تحیر دارد اظهاری که پنداری زبان دارم
چه خواهم جز دل صد پاره برگ ماحضر کردن
غم او میهمان و من همین یک بیره پان دارم
سرو کار شفق با افتاب اخر چه انجامد
تو تیغی داری و من مشت خونی در میان دارم
بلندیهای قصر نیستی را نیست پایانی
که من چندانکه برمی ایم از خود نردبان دارم
نگردی ای فسردن از کمین شعله ام غافل
که درگرد شکست رنگ ذوق اشیان دارم
شرارم در زمین بی یقینی ریشه ها دارد
اگر گویی گلم هستم و گر خواهی خزان دارم
گه از امید دلتنگم گهی با یأ س در جنگم
خیال عالم بنگم نه این دارم نه ان دارم
جناب کبریا ایینه است و خلق تمثالش
من بیدل چه دارم تا از ان حضرت نهان دارم
عمری ست ز اسباب غنا هیچ ندارم
چون دست تهی غیر دعا هیچ ندارم
تحریک لبی بود اثر مایه ایجاد
معذورم اگر جز من و ما هیچ ندارم
تشویق خیالات وجود و عدمم نیست
چون رمز دهانت همه جا هیچ ندارم
یا رب چقدر گرم کنم مجلس تصویر
سازم همه کوک است و صدا هیچ ندارم
چون شمع اگر شش جهتم پی سپر افتد
غیر از سر خود در ته پا هیچ ندارم
وامانده یأسم که از این انجمن اخر
برخاستنی هست و عصا هیچ ندارم
مغرور هوس می زیم از هستی موهوم
فریاد که من شرم و حیا هیچ ندارم
همکسوت اسباب حبابم چه توان کرد
گر باز کنم بند قبا هیچ ندارم
شخص عدم از زحمت تمثال مبراست
ایینه  تو هیچم منما هیچ ندارم
بیدل اگر افاق بود زیر نگینم
جز نام خدا نام خدا هیچ ندارم
می ام به ساغر اگر خشک شد خمار ندارم
خزان گمست به باغی که من بهار ندارم
هوس چه ریشه کند در زمین شرم دمیدن
چو تخم اشک عرق واری ابیار ندارم
محبت از دل افسرده ام به پیش که نالد
قیامت است که من سنگم و شرار ندارم
به حیرتم چه کنم تحفه نوید وصالش
نگه بضاعتم و غیر انتظار ندارم
به بحر عشق چه سازند زورق طاقت
کنار جوست طلب لیک من کنار ندارم
کرم کنی اگرم قابل کرم نشناسی
که خاک تا نشوم شکر حقگذار ندارم
تو خواه سر خط گبرم نویس خواه مسلمان
نگین بیجسم از هیچ نقش عار ندارم
ز سحرکاری نیرنگ عشق دم نتوان زد
برون نجسته ام از خلوتی که بار ندارم
مگر کند غم نایابی ام کدورتی انشا
سراغم از که طلب می کنی غبار ندارم
فتاده ام به خم و پیچ عبرتی که مپرسید
برون بحر شنا دارم اختیار ندارم
دگر میفکنم ای وهم در گمان تعین
که من اگر همه غیرم به غیر یار ندارم
حباب و کلفت اسباب بیدل این چه خیالست
بجز خمی که به دوش من است بار ندارم
عبرت انجمن جایی ست مأمنی که من دارم
غیر من کجا دارد مسکنی که من دارم
در بهار اگاهی ناز خودفروشی نیست
رنگ و بو فراموش است گلشنی که من دارم
موج گوهرم عمریست ارمیده می تازد
رنج پا نمی خواهد رفتنی که من دارم
منت کفن ننگ است بر شهید استغنا
غیرت شرر دارد مردنی که من دارم
خامشی ز هیچ اهنگ زیر و بم نمی چیند
نا شنیده تحسینی ست گفتنی که من دارم
وضع مشرب مجنون فاش تر ز رسواییست
در بغل نمی گنجد دامنی که من دارم
دار و ریسمان اینجا تا به حشر در کار است
شمع بزم منصوری ست گردنی که من دارم
اه درد نومیدی بر که بایدم خواندن
داشت هرکه را دیدم شیونی که من دارم
پیش ناوک تقدیر جستم از فلک تدبیر
گفت دیده ای اخر جو شنی که من دارم
چرب و نرمی حرفم حیله کار افسون نیست
خشک می دود بر اب روغنی که من دارم
حرف عالم اسرار بر ادب حوالت کن
دم زدن خس و خار است گلخنی که من دارم
غور معنی ام دشوار، فهم مطلبم مشکل
بیدل از زبان اوست این منی که من دارم
مپرسید از معاش خنده عنوانی که من دارم
از ابی ناشتاتر می شود نانی که من دارم
دو روزم باید از ابرام هستی اب گردیدن
بجز ننگ فضولی نیست مهمانی که من دارم
دل اواره با هیچ الفتی راضی نمی گردد
چه سازم چاره این خانه ویرانی که من دارم
جدا زان جلوه نتوان اینقدرها زندگی کردن
به خارا تیشه می باید زد از جانی که من دارم
ز شوخی قاصدش هر گام دارد بازگردیدن
به رنگ سودن دست پشیمانی که من دارم
ز گلچینان باغ ارزوی کیستم یا رب
پر طاووس دارد گرد دامانی که من دارم
ندارد جز تأمل موج گوهر مصرعی دیگر
همین یک سکته است انشای دیوانی که من دارم
ز رنگ امیزی این باغ عبرت برنمی اید
به غیر از نقشبند طاق نسیانی که من دارم
به حیرت رفت عمر و بر یقین نگشودم اغوشی
به چشم بسته بر بندند مژگانی که من دارم
نمی دانم چه سان از شرم نادانی برون اید
به زنار اشنا ناگشته ایمانی که من دارم
کفیل عذر یک عالم خطا طرفی دگر دارد
حیا بر دوش زحمت بست تاوانی که من دارم
چو شمع از فکر خود تا خاک گشتن برنمی ایم
گریبانهاست بیدل در گریبانی که من دارم
ببین به ساز و مپرس از ترانه ای که ندارم
توان به دیده شنیدن فسانه ای که ندارم
به سعی بازوی تسلیم در محیط توکل
شناورم به امید کرانه ای که ندارم
به رنگ شعله تصویر سخت بی پر و بالم
چها نسوخته ام از زبانه ای که ندارم
هزار چاک دل اغوش چیده ام به تخیل
هواپرست چه گیسوست شانه ای که ندارم ؟
به چاره سازی وهم تعلقم متحیر
مگر جنون زند اتش به خانه ای که ندارم
فسون کمند هوس نیست بی بضاعتی من
کسی کلاغ نگیرد به دانه ای که ندارم
به عزم بی جهتی گم نکرده ام ره مقصد
خطا ندوخته ام بر نشانه ای که ندارم
دگر چه پیش توان برد در ادبگه نازش
به غیر اینه بودن بهانه ای که ندارم
لوای فتنه کشیده ست تا به دامن محشر
نفس شمار دو ساعت زمانه ای که ندارم
فغان که بست به بالم هزار شعله تپیدن
نشیمنی که نبود اشیانه ای که ندارم
اگر به دیر کبابم، وگر به کعبه خرابم
من کشیده سر از استانه ای که ندارم
ز یأس بیدلی ا م گل نکرد شوخی اهی
نفس چه ریشه دواند ز دانه ای که ندارم
چو سایه خاک به سر داغم از غمی که ندارم
سیاه پوشم از اندوه ماتمی که ندارم
گداز طینت نامنفعل علاج ندارد
جبین به سیل عرق دادم از نمی که ندارم
نفس گداخت چو شمع و همان بجاست تعلق
قفس هم اب شد از خجلت رمی که ندارم
فکنده است به خوابم فسون مخمل و دیبا
به زبر سایه دیوار مبهمی که ندارم
به صفرنسبت من کرد هرکه محرم من شد
ندیده ام چقدر بیش ازکمی که ندارم
چو شمع سرفکنم تاکجا زشرم رعونت
گران فتاد به دوش من ان خمی که ندارم
به قطع الفت اسباب مانده ام متحیر
فسان زنید به تیغ تنک دمی که ندارم
خیال داد فریبم فسانه برد شکیبم
به شور ماتم عید و محرمی که ندارم
هزار سنگ به دل بست تا ز شهرت عنقا
نشست نقش نگینم به خاتمی که ندارم
رسیده ام دو سه روزیست در توهم بیدل
ازان جهان که نبودم به عالمی که ندارم
به هستی از اثر اعتبار مایه ندارم
چو موی کاسه چینی به غیر سایه ندارم
مگر به خاک رسانم سر بنای تعین
که غیر ابله پا چو اشک پایه ندارم
چو طفل اشک گداز دلیست پرورش من
یتیم عشقم و ربطی به شیر دایه ندارم
تهیه کف افسوس کرده ام چه توان کرد
به سرمه سایی عبرت جزاین صلایه ندارم
بس است سطرگدازم چو شمع نامه الفت
دگر صریح چه انشاکنم کنایه ندارم
به ماکیان توزاهد مرا چه ربط وچه نسبت
تو سبحه گیرکه من چون خروس خایه ندارم
سزدکه مولوی ام خرده بر شعور نگیرد
که گمره ازلم جزوی از هدایه ندارم
به هر طرف کشدم دل، یکیست جاده و منزل
سوار مرکب شوقم خرکرایه ندارم
به نام محض قناعت کنید از من بیدل
که من چو مصحف تحقیق هیچ ایه ندارم
خاموشم و بیتابی فریاد تو دارم
چندانکه فراموش توام یاد تو دارم
این ناله که قد می کشد از سینه تنگم
تصویر نهال ز غم ازاد تو دارم
تمثال گل و رنگ بهارم چه فریبد
من اینه حسن خداداد تو دارم
هرچند به صد رنگ زنم دست تصنع
چون وانگرم خامه بهزاد تو دارم
تا زنده ام از جان کنی ام نیست رهایی
شیرینی و من خدمت فرهاد تو دارم
گو شیشه امکان شکند سنگ حوادث
من طاقی از ابروی پریزاد تو دارم
پرواز نفس یاد گرفتاری شوق است
این یک دو پر از خانه صیاد تو دارم
چشمت به نگاهی ز جهان منتخبم کرد
تمغای قبول از اثر صاد تو دارم
مطرب چه تراود ز نی بی نفس من
هر ناله که من دارم از ارشاد تو دارم
بیدل تو به من هیچ مدارا ننمودی
عمریست که پاس دل ناشاد تو دارم
شبی که بی توجهان را به یاس تنگ برارم
ز ناله ای که کنم کوه را ز سنگ برارم
چه دولتی ست که در یاد ان بهار تبسم
نفس قدح به کف و ناله گل به چنگ برارم
به نیم گردش چشمی که واکشم به خیالت
فرنگ را چو غبار از جهان رنگ برارم
چه ممکن است که تمثال افتاب نبندد
چو سایه اینه ای را که من ز زنگ برارم
صفاست حوصله پرداز بحر ظرفی دلها
زاب اینه من هم سرنهنگ برارم
ازین دلی که چو اماج بوی امن ندارد
نفس دمی که بر ارم همان خدنگ بر ارم
شکست چینی فغفورگو سفال بر امد
چه صنعت است که مو از خمیر سنگ بر ارم
نریخت سعی زمینگیری ام به حاصل دیگر
جز این که خار تکلف ز پای لنگ برارم
خمار تا به کی ام بی دماغ حوصله دارد
خوش است جام می از شیشه ها به رنگ برارم
ز چرخ چندکشم انفعال شیشه دلیها
روم جنون کنم و پوست زین پلنگ برارم
هزار رنگ گریبان درد جنون ندامت
که من چو صبح نفس زبن قبای تنگ برارم
به ششجهت گل خورشید بستم و ننمودم
به حیرتم من بیدل دگرچه رنگ برارم
غبار یأسم به هر تپیدن هزار بیداد می نگارم
به سرمه فرسود خامه اما هنوز فریاد می نگارم
به مکتب طالع ازمایی ندارم از جا نکنی رهایی
قفای زانوی نارسایی دماغ فرهاد می نگارم
اگر به بر عشق تار مویی رسم به نقاش ان تبسم
ز پرده دیده تا به مژگان چه حیرت اباد می نگارم
ز سطر عنوان عجز نالی مباد مکتوب شوق خالی
ز اشیان شکسته بالی پری به صیاد می نگارم
تعافلت کرد پایمالم چسان نگریم چرا ننالم
فرامشیهای رنگ حالم فرامشت باد می نگارم
نه گرد می فهمم از سواری نه رنگ می خواهم از بهاری
شکسته کلک اعتباری به اوج ایجاد می نگارم
درین دبستان به سعی کامل نخواندم افسون نقش باطل
کمالم این بس که نام بیدل به خط استاد می نگارم
مسلمان گشتم و هیچ از میان نگسست زنارم
بقدر سبحه گردیدن کمرها بست زنارم
خرابات محبت از اسیران ظرف می خواهد
خط پیمانه ای دارد قدح در دست زنارم
به خود می لرزم از اندیشه تعبیر همواری
مباد از سبحه بردارد بلند و پست زنارم
مسلمانی به این سامان دلکوبی نمی ارزد
ز چنگ اتفاق سبحه بیرون جست زنارم
به دیر همتم پروانه اتش پرستیها
به خط شعله جواله باید بست زنارم
نفس را الفت دل صرفه راحت نمی باشد
ندید اسودگی با سبحه تا پیوست زنارم
مپرس از ریشه باغ تعلقهای امکانی
گسستن در بغل می پرورم تا هست زنارم
چو شمع از سعی الفت غافلم لیک اینقدر دانم
که تا ننشاند در خاکم ز پا ننشست زنارم
وفا سر رشته ای دارد که هرگز نگسلد بیدل
نمی افتد زگردن گر فتاد از دست زنارم
من درین بحر، نه کشتی نه کدو می ارم
چون حباب از بر خود جامه فرو می ا رم
حرف او می شنوم جلوه او می بینم
پیش رو اینه ای چند ازو می ا رم
خم تسلیم ز دوشم چو فلک نتوان برد
عمرها شد که در این بزم سبو می ا رم
بند بندم چونی افسانه دردی دارد
تا کنم ناله قیامت به گلو می ارم
شرم می ایدم از طوف درش هیچ مپرس
عرفی چند به احرام وصو می ارم
جهتی نیست که در عالم دل نتوان یافت
سوی خود روی نیاز از همه سو می ارم
نقش اجناس اشارتکده بیرنگی ست
این من و ما همه از عالم هو می ارم
عمرها شد چو سحر می دهم از یاس به باد
جیب چاکی که به امید رفو می ارم
تشنه کامی گهر قلزم بیقدری نیست
ابرویی که ندارم به سبو می ارم
چقدر گردن تسلیم وفا باریک است
پیش تیغت سر مو بر سر مو می ارم
نخل شمعم که به گل کردن صد رنگ گداز
می شوم اب و نگاهی به نمو می ارم
چون گل از حاصل این باغ ندارم بیدل
غیر پیراهن رنگی که به بو می ارم
بر اسمان رسانم و گر بر هوا برم
مشت غبار خویش ز راهت کجا برم
گر استخوان من بپذیرد سگ درت
بر عرش ناز سایه بال هما برم
شایان دست بوس توام نیست نامه ای
دریوزه ای به قاصد برگ حنا برم
عمر به غم گذشته مباد ایدم به پیش
خود را از این ستمکده رو بر قفا برم
امید فال جرأت دیدار می زند
ایینه سان عرق کنم و بر حیا برم
پر نارساست کوشش ظلمت خرام شمع
شب طی شود که من نگهی تا به پا برم
پیری نفس گداخت کنون ما و من خطاست
بی ریشه چند تهمت نشو و نما برم
عریان تنان ز ننگ فضولی گذشته اند
کو پنبه ای که تحفه به دلق گدا برم
تا رنج انتظار اجابت توان کشید
دست دگر به دعوت دست دعا برم
ارایشی به غیرت مجنون نمی رسد
جیبی درم که رنگ ز بند قبا برم
امید نارساست دعاکن که چون حباب
بار نفس دو روز به پشت دوتا برم
بیدل ز حد گذشت معاصی و من همان
ردّ نیستم اگر به درش التجا برم
بر ندارد شوخی از طبع ادب تخمیر شرم
بی عرق گل می کند از جبهه تصویر شرم
در هوای ختم مقصد سرنگون تاز است مو
تا طلوع صبح پیری نیست بی شبگیر شرم
می کند عالم تلاش انچه نتوان برد پیش
در مزاج کس ندارد جوهر تاثیر شرم
شیوه اهل ادب در هر صفت بی جرأتیست
رنگ اگر گردانده باشد نیست بی تقصیر شرم
لعل خوبان بوسه گاه حسرت پیران مباد
می کند اب این شکر را ز اختلاط شیر شرم
ننگ بیکاری کسی را بی عرق نگذاشته ست
از همین خفت ز خارا می چکاند قیر شرم
از تعلق رستن اسان نیست بی سعی جنون
بر نمی اید به زور خار دامنگیر شرم
منفعل شد عشق از وضع تکلفهای ما
دارد از تمکین مجنون ناله زنجیر شرم
زین تنک روبان نمی باید مروت خواستن
نیست چون ایینه دراب دم شمشیرشرم
خلق غافل را همین با پوشش افتاده است کار
کاش این تدبیرها را باشد از تقدیر شرم
مفت رندان گر تکلفها نباشد سد راه
بی ازار افتاده است از هند تا کشمیر شرم
بیدل ان قران که ما درس حضورش خوانده ایم
متن ایاتش تحیر دارد و تفسیر شرم
ز دشت بیخودی می ایم از وضع ادب دورم
جنونی گر کنم ای شهریان هوش معذورم
ز قدر عاجزیها غافلم لیک اینقدر دانم
که تا دست سلیمان می رسد نقش پی مورم
جهان در عالم بیگانگی شد اشنای من
سراب ایینه ام گل می کند نزدیکی از دورم
همان بهترکه خاکستر شوم در پرده عبرت
نقاب از روی کارم بر نداری خون منصورم
برو زاهد برای خویش هر کس مطلبی دارد
تو محو و من تغافل اشتیاق جنت و حورم
به اقبال تپیدن نازها دارد غبار من
کلاه ارای عجزم بر شکست خویش معذورم
سجودی بست بار هستی اخر بر جبین من
چه سان سر تابم از حکم خمیدن دوش مزدورم
اگر صدق طلب دست ز پا افتادگان گیرد
به مستی می رساند لغزش مژگان مخمورم
به خون پیچیده می بالم نفس دزدیده می نالم
دمیدنهای تبخالم چکیدنهای ناسورم
مکش ای ناله دامانم مدر ای غم گریبانم
سرشکی محو مژگانم چکیدن نیست مقدورم
خلل تعمیر سیلاب حوادث نیستم بیدل
بنای حسرتی در عالم امید معمورم
شعورت خواه مستم وانماید خواه مخمورم
چو ساغر می کشی دارد ازین اندیشه ها دورم
نفس بی طاقتی را مفت ساز خویش می داند
همین پر می فشانم اشیانی نیست منظورم
مهیای گدازم انقدر از شوق دیدارش
که سوزدکرم شبتابی به برق شعله طورم
چو توفان داشت یارب ناوک نیرنگ دیدارش
که جای خون مجمر شعله می جوشد ز ناسورم
ز داغ اخترم مشکل که بر دارد سیاهی را
دهد چون مردمک هر چند گردون غوطه در نورم
نیاز اختیار است ای حریفان عیش این محفل
که من چون شمع در مشق وگداز خویش مجبورم
ندارد درد دل سازی که بندی پرده بر رازش
چرا عریان نباشم در غبار ناله مستورم
نفس بودم فغان گشتم دگر از من چه می خواهی
ندارم انقدر طاقت که نتوان داشت معذورم
نه از دنیا غم اندیشم نه عقبایی ست در پیشم
مقیم حیرت خویشم ازین پسکوچه ها دورم
درین محفل که پردازد به داد ناتوان من
شنیدن در عدم دارد دماغ ناله مورم
محبت از شکست دل چه نقصان می کند بیدل
نگردد موی چینی سرمه اهنگ فغفورم
نی سر تعمیر دل دارم نه تن می پرورم
مشت خاکی را به ذوق خون شدن می پرورم
با نگاه دیده قربانیانم توأمی است
بی نفس عمری ست خود را درکفن می پرورم
صبر دارم تا کجا اتش به فریادم رسد
تخم نومیدی سپندم سوختن می پرورم
سایه وار اسودگیهایم همان اوارگی ست
تیره روزم شام غربت در وطن می پرورم
پیرم و شرمم نمی اید ز افسون امل
عبرتی در سایه نخل کهن می پرورم
بسته ام دل را به یاد چین گیسوی کسی
در دماغ نافه ای فکر ختن می پرورم
اختیار گوشه خاموشیم بیهوده نیست
قدردان معنی ام ربط سخن می پرورم
بی تماشایی نمی باشد تعلق زار جسم
در قفس زین مشت پرگل در چمن می پرورم
اشک مجنون ابیار انتظار عبرتی ست
می دمد لیلی نهالی را که من می پرورم
بیدل این رنگی که عریانی ز سازش کم نبود
در قیاس ناز ان گل پیرهن می پرورم
چه حاجتست به بند گران تدبیرم
چو اشک لغزش پایی بس است زنجیرم
اثر طرازی اشک چکیده ان همه نیست
توان به جنبش مژگان کشید تصویرم
ز بسکه ششجهت از من گرفته است غبار
اگر به چرخ برایم همان زمینگیرم
ز یأس قامت خم گشته ناله ام نفس است
شکسته اند به درد کمان تدبیرم
جنون من چو نگه قابل تسلی نیست
مگر به دیده حیران کنند زنجیرم
نگشت لنگر اسایشم زمینگیری
چو سایه می برد از خویش پای در قیرم
نوای پست و بلند زمانه بسیارست
خیال چند فریبد به هر بم و زیرم
رمید فرصت هستی و من ز ساده دلی
چو صبح می روم از خویش تا نفس گیرم
دلیل حجت جاوید بیش از اینم نیست
که بی تو زنده ام و یک نفس نمی میرم
به جای ناله نفس هم اگر کشم کم نیست
نمانده است دماغ خیال تأثیرم
هجوم جلوه یار است ذره تا خورشید
به حیرتم من بیدل دل از که برگیرم
چه نیرنگست یارب در تماشاگاه تسخیرم
که اواز پر طاووس می اید به زنجیرم
دلم یک ذره خالی نیست از عرض مثال من
بهارم هر کجا رنگیست می نازد به تصویرم
کتاب صلح کل ناز عبارت برنمی دارد
ز بخت ما و من چون خامشی صافست تقریرم
به دام حیرت صیادکو اندیشه فرصت
چکیدن در شکست رنگ دارد خون نخجیرم
سری در خویش دزدیدم به فکر حلقه زلفی
دهان مارگل کرد از گریبان گلوگیرم
سراپایم خطی داردکه خاموشیست مضمونش
قضاگویی به کلک موی چینی کرد تحریرم
چو موج گوهرم باید زمینگیر ادب بودن
برش قطع روانی کرده است از اب شمشیرم
چه سازم سستی طالع زخویشم برنمی ارد
وگرنه چون مژه در پر زدنها نیست تقصیرم
غبار حسرتم وامانده از دامان پروازی
دهد هرکس به بادم می تواند کرد تعمیرم
ز ساز هستی ام با وضع حیرانی قناعت کن
نفس در خانه نقاش گم کرده ست تصویرم
نشاند اخر هجوم غفلتم در خاک نومیدی
به رنگ خواب با واماندگی بوده ست تغییرم
ز بی قدری ندارم اعتبار نقطه جهلی
کتاب اسمان دانستم و این است تفسیرم
گهی از شوق می بالم گهی از درد می کاهم
نوای گفت وگو پیرایه چندین بم و زیرم
بقدر بیخودی دارم شکار عافیت بیدل
چو اه شمع یکسر رنگ می باشد پر تیرم
ز بس ضعیف مزاج جهان تدبیرم
چو صبح تا نفس از دل به لب رسد پیرم
هنوز جلوه من در فضای بیرنگیست
خیالم و به نگه کرده اند زنجیرم
کسی به هستی موهوم من چه پردازد
که همچو خواب فراموش ننگ تعبیرم
ز فرق تا به قدم حیرتم نمی دانم
گشوده اند به روی که چشم تصویرم
چو اخگرم به گره نیست غیر خاکستر
تبم اگر شکند سر به سر تباشیرم
چه نغمه داشت نی تیر او که در طلبش
چو رنگ می رود از خویش خون نخجیرم
سیاه بخت محبت بهارها دارد
به هند نازفروش سوادکشمیرم
نگاه دیده اهوست وحشتی که مراست
به روز هم نتوان کرد قطع شبگیرم
چو جاده رنگ بنای مرا شکستی نیست
به خشت نقش قدم کرده اند تعمیرم
مپرس ز اتش شوق که داغم ای ناصح
که چون سپند مبادا به ناله درگیرم
من ان ستمزده طفلم که مادر ایام
به جام دیده قربانی افکند شیرم
چنان به ضعف عنان رفته ازکفم بیدل
که من ز خویش روم گر کشند تصویرم
نمی باشد تهی یک پرده از اهنگ تسخیرم
زهستی تا عدم پیچیده است اواز زنجیرم
چو خاکستر شوم، داغم به مرهم اشنا گردد
گداز خویش دارد چون تب اخگر تباشیرم
جبین از استان سینه صافان برنمی دارم
چو حیرت اب این ایینه ها کرده ست تسخیرم
چرا صیاد چیند دامن ناز از غبار من
که چون اب گهر رنگی ندارد خون نخجیرم
دم پیری سواد ناامیدی کرده ام روشن
غبار زندگی چون مو نمودارست ازین شیرم
ببینم تا کجا تسکین رسد اخر به فریادم
درین محفل نفس عمری ست از دل می کشد تیرم
غباری هم ز من پیدا نشد در عرصه امکان
جهان ایینه و من مرده یک اه تاثیرم
فلک صد سال می باید که خم بر گردنم بندد
به این فرصت که تا سر در گریبان برده ام سیرم
ز بس دارد دماغ همتم ننگ گرفتن ها
اگرتا حشر گم باشم سراغ خود نمی گیرم
دم عیسی سحر در استین کلک نقاشی
که پرواز نفس دارد به یادش رنگ تصویرم
فنای جسم می گوبند حشری درکمین دارد
خجالت مزد ناکامی به مردن هم نمی میرم
تب و تاب نفس صید کشاکش داردم بیدل
گرفتارم نمی دانم به دست کیست زنجیرم
چه دولت است که من نامت از ادب گیرم
ز شرم دست تهی دامنی به لب گیرم
به عشق اگر همه تن غوطه ام دهند به قیر
چوداغ لاله سحرها به طوف شبگیرم
به این زبان که چو شمعم دماغ می سوزد
خموش ا اگر نشوم انجمن به تب گیرم
خمار اگر نشود ننگ مجلس ارایی
به مستی حلب شیشه گر حلب گیرم
غم وراثت ادم نخورده ام چندان
که راه خلد به امید این نسب گیرم
ندارم این همه رغبت به لذت دنیا
که ننگ اتشک از بوی این جلب گیرم
چو موی چینی از اقبال من چه می پرسی
عنان به شام شکسته ست سعی شبگیرم
خوشست چشم بپوشم ز نقش کار جهان
هزار نسخه به این نقطه منتخب گیرم
ز طرف مشرب مستان خجل شوم بیدل
دمی که هفت فلک برگی از عنب گیرم
ز سودای چشم تو تا کام گیرم
دو عالم فروشم دو بادام گیرم
شهید وفایم ز راحت جدایم
نه مردم به ذوقی که ارام گیرم
سیه مست شهرت نی ام ورنه من هم
چو نقش نگین صبح در شام گیرم
ز بس همتم ننگ تزویر دارد
محالست اگر دانه در دام گیرم
چنین کز طلب بی نیاز است طبعم
گدا گر شوم ترک ابرام گیرم
چوشبنم چه لافم به سامان هستی
مگر از عرق صورتی وام گیرم
درین انجمن مشرب غنچه دارم
زنم شیشه بر سنگ تا جام گیرم
زمانی شود خواب عیشم میسر
که چون نقش پا سایه بر بام گیرم
کمند نفس حرص صیاد عنقاست
به این نارسایی مگر نام گیرم
جهان نیست جز اعتبار من و تو
تو تحقیق دان گر من اوهام گیرم
تجاهل سر و برگ هستی است بیدل
همه گر وصالست پیغام گیرم
چو ماه نو به چندین حسرت از خود کام می گیرم
جنونها می کند خمیازه تا یک جام می گیرم
به این گوشی که معنی از تمیزش ننگ می دارد
طنین پشه ای گر بشنوم الهام می گیرم
ز فهم مدعا پر دورم افکنده ست موهومی
همه با خویش اگر دارم سخن پیغام می گیرم
کمینگاه دو عالم غفلتم از قامت پیری
امل هر جا پرد در حلقه این دام می گیرم
هوای کعبه شوقی به شور اورد مغزم را
که چون شمع استخوان را جامه احرام می گیرم
به یاد چشم او چندان جنون اماده است اشکم
که هر مژگان فشردن روغن از بادام می گیرم
ضعیفی گر به این اقبال بالد پایه نازش
به زیر سایه دیوار چندین بام می گیرم
به ذوق پای بوست هیچ جا خوابم نمی باشد
همین در سایه برگ حنا ارام می گیرم
چو موی کاسه چینی اگر بالد شکست من
شبیخون می زنم بر چین و راه شام می گیرم
ز خاموشی معاش غنچه ام تا کی کشد تنگی
لبی وا می کنم گل می فروشم جام می گیرم
به اسانی دل از بار تعلق وا نمی گردد
ز پیمان جنون کیشان گسستن وام می گیرم
تمتع چیست زبن بیحاصلانم چون نگین بیدل
زبانم می خراشدگرکسی را نام می گیرم
سراغ عیش ز عمر نمانده می گیرم
اثر ز اتش در اب رانده می گیرم
رمید فرصت و من غره خیال که من
سوار توسن برق جهانده می گیرم
سحر گذشت و شب امد بیا که باز چو شمع
رهی ز یاس به پایان رسانده می گیرم
به وادیی که کشد حرص تشنه کام زبان
عرق ز جبهه خجلت دمانده می گیرم
هلاک بوی لبی بودم انتظارم گفت :
غمین مشو به کنارش نشانده می گیرم
مرا همین سبق از مکتب ادب کافی ست
که نام یار به لب نگذرانده می گیرم
زناله تا نفس واپسین یقینم نیست
که دامن که به دست فشانده می گیرم
به ضبط عمر سبکرو شتابم اینهمه نیست
عنان دو روز دگر هم دوانده می گیرم
گذشته ام به رکاب گذشتگان و هنوز
سراغ خود به قفا بازمانده می گیرم
سواد نامه چو صبحم نهان نمی ماند
نفس دو سطر هوایی ست خوانده می گیرم
چو شمع بیدل اگر صد رهم شهیدکنند
دیت زگردن شمشیر رانده می گیرم
اگر ساقی ز موجِ باده بندد رشته سازم
رساند قلقلِ مینا به رنگِ رفته اوازم
عروجِ خاکساران ان قدر کوشش نمی خواهد
چو گرد از جنبشِ پایی توان کردن سرافرازم
مباش ای ارمیدن از کمین وحشتم غافل
کفِ خاکسترم بی بال وپر جمع ست پروازم
نگاهِ چشم عبرت جوهرِ ایینه یأسم
گسستن ها ز پیوندِ جهان تاری ست از سازم
نفس تا بال بر هم می فشاند ناله می گردد
ز استغنای نومیدی بلندافتاده اندازم
ز اسرارِ محبت صافیِ ایینه ای دارم
که نتواند به جز حیرت نمودن چشم غمازم
قدح پیماییِ الفت ندارد رنجِ مخموری
ز بس گردیده ام گردِ سر او نشئه نازم
کمالِ من عروجِ پایه دیگر نمی خواهد
همان خورشید خواهم بود اگر از ذره ممتازم
وبالِ عشرتم یارب نگردد قیدِ خود داری
که من با لغزشِ پا همچو طفلِ اشک گلبازم
هوای نارسا را نیست جز شبنم گریبانی
ز خجلت اشیان سازِ عرق گردیده پروازم
به سامان شکستِ رنگِ من خندیدنی دارد
به رنگی ناله سر کردم که کس نشنید اوازم
نی ام چون موج جولان جرأتِ ازارِ کس بیدل
شکستن دارم و بر روی خود صد رنگ می تازم
حیرت دمد از شوخی گل کردن رازم
در اینه جوهر شکند نغمه سازم
چون غنچه سر زانوی تسلیم که دارم
صد جبهه به خون می تپد از وضع نیازم
وسعتگر انداز تغافل چه فسون داشت
بر روی دو عالم مژه کردند فرازم
زان پیش که ایینه شود طعمه زنگار
بگذار که چندی به خیال تو بنازم
زین عرصه شطرنج جنون تازی هوشست
چیزی نتوان برد اگر رنگ نبازم
تا سجده به همواری خاکم نرساند
دارد گره ابروی محراب نمازم
خواب عدم افسانه تعبیر ندارد
ایینه خاکم چه حقیقت چه مجازم
ازادی من عرض گرفتاری شوقیست
چون دیده حیرت زدگان عقده بازم
چون شعله که اخر به دل داغ نشیند
در نقش قدم ریخت هجوم تک و تازم
زبن بیش غبارم تپش شوق نگیرد
چون اشک به صد بوته دویده ست گدازم
شبنم ز هوا تا چقدر گرد نشاند
عمریست ز خود می روم و ابله سازم
بیدل امل اندیشی ام از عجزرسایی ست
واماندگی افکند به این راه درازم
ز بال نارسا بر خویش پیچیده است پروازم
لب خاموش دایم در قفس دارد چو اوازم
چو تمثالم نهان از دیده های اعتبار اما
همان ایینه بی اعتباربهاست غمازم
نفس گر می کشم قانون حالم می خورد بر هم
چو ساز خامشی با هیچ اهنگی نمی سازم
خیالی می کشد مخمل کدامین راه و کو منزل
سوار حیرتم در عرصه ایینه می تازم
درین گلشن که سامان من و ما باختن دارد
چو گل سرمایه ای دیگر ندارم رنگ می بازم
ز شمع کشته داغی هم اگر یابی غنیمت دان
نگاه حیرت انجامم تماشا داشت اغازم
ندارد ذره موهوم بی خورشید رسوایی
تو کردی جلوه و افتاد بر رو تخته رازم
شدم خاک و فرو ننشست توفان غبار من
هنوز از پرده ساز عدم می جوشد اوازم
ز درد سعی ناپیدای تصویرم چه می پرسی
سرا پا رنگم اما سخت بیرنگ است پروازم
بنازم خرمی های بهارستان غفلت را
شکستن فتنه توفانست و من بر رنگ می نازم
به رنگ چشم مشتاقان ز حیرت بر نمی ایم
همان یک عقده دارم تا قیامت گر کنی بازم
ند انم عذر این غفلت چه خواهم خواستن بیدل
که حسنش خصم تمثالست و من ایینه پردازم
ز فیض ناتوانی مصرعی در خلق ممتازم
چو ماه نو به یک بال اسمان سیر است پروازم
به یاد چشمی از خود می روم ای فرصت امدادی
که ازگردش رسد رنگی به ان پیمانه نازم
نوای فرصتم اهنگ عبرت نغمه عمرم
مپرس از نارسایی تا چه دارد رشته سازم
به هجرت گر نی ام دمساز اه و ناله معذورم
شکست خاطرم در سرمه خوابیده ست اوازم
ز حیرت در کفم سر رشته ای داده ست پیدایی
که تا مژگان بهم می اید انجام است اغازم
تماشاخانه حسنم بقدر محوگردیدن
تحیر بسکه لنگر می کند ایینه می سازم
بهار امد جنون از ششجهت سر پنجه می بازد
چوگل من هم درین گلشن گریبانی بپردازم
طلسم غنچه توفان بهاری در قفس دارد
دو عالم رنگ و بوی اوست هر جا گل کند رازم
چو صبح انکار عجزم نیست از اصناف اگاهی
غباری را به گردون برده ام کم نیست اعجازم
غرور خودنمایی ها به این زحمت نمی ارزد
به رنگ شمع چند از سر بریدن گردن افرازم
به اسانی ز بار زندگی رستن نمی باشد
مگر پیری خمی پیدا کند کز دوشش اندازم
به هر واماندگی از ساز وحشت نیستم غافل
صدایی هست بیدل در شکست رنگ پروازم
به حیرت خویش را بیگانه ادراک می سازم
جنون ناتوانم جیب مژگان چاک می سازم
تماشاهاست نیرنگ تحیرگاه الفت را
تو با ایینه و من با دل غمناک می سازم
به چندین ارزو می پرورم یک اه نومیدی
نهال شعله ای سیراب ازین خاشاک می سازم
ندارد پنجه افت کمین جیب عریانی
چو گل جرم لباسست اینکه من با خاک می سازم
همای لامکان پروازم و از بی پر و بالی
به پسی مانده ام چندانکه با افلاک می سازم
به چندین نشئه بودم محو مژگان سیه مستی
کنون با سایه واری از نهال تاک می سازم
خیال از چین ابرویی تبسم می کند انشا
به ناموس محبت زهر را تریاک می سازم
غرور اعتبار از قطره ام صورت نمی بندد
به تدبیر گهر ابی که دارم خاک می سازم
شکار افکن چو خون صیدم از ره برنمی دارد
ز نومیدی به خود می پیچم و فتراک می سازم
در این ماتمسرا بیدل مپرس از کسوت شمعم
ز من تا استینی هست مژگان پاک می سازم
به ذوق جستجویت جیب هستی چاک می سازم
غباری می دهم بر باد و راهی پاک می سازم
به چندین عبرت از دل قطع الفت می کند اهم
فسانها می زنم کاین تیغ را بیباک می سازم
در ان عالم که انداز عروجی می دهم سامان
سری می اورم درگردش و افلاک می سازم
نمی دانم چسان کام امید از عافیت گیرم
که من در بیخودیها نیز با ادراک می سازم
به هر تقدیر خورشیدیست سامان غبار من
به گردون گر ندارم دسترس با خاک می سازم
به عشقت تا ز ننگ وضع بی دردی برون ایم
جبین را هم ز خجلت دیده نمناک می سازم
به این انداز نتوان ریشه سامان دویدن شد
دلی چون ابله پا مزد سعی تاک می سازم
ز استغنای نومیدیست با من دست افسوسی
که گر بر هم زنم نقش دو عالم پاک می سازم
به عریانی تظلم نیز از من چشم می پوشد
اگر باشد گریبان تا در دل چاک می سازم
طمع را چاره دشوار است از ناز خسان بیدل
به دندان تا توانم ساخت با مسواک می سازم
نفس را بعد ازین در سوختن افسانه می سازم
چراغی روشن از خاکستر پروانه می سازم
به فکر گوهر افتاده ست موج بیقرار من
کلید شوق از ارام بی دندانه می سازم
خیال مصرع یکتایی اش بی پرده می گردد
به مضمونی که خود را معنی بیگانه می سازم
نی ام ایینه اما در خیالش صنعتی دارم
که تا نقش تحیر می کشم بتخانه می سازم
سرا پا خار خارم سینه چاک طره یارم
به جسمم استخوان تا صبح گردد شانه می سازم
محبت در عدم بی نشئه نپسندد غبارم را
همان گرد سرت می گردم و پیمانه می سازم
رم لیلی نگاهان گرد تعمیر جنون دارد
چو وحشت در سواد چشم اهو خانه می سازم
عقوبتها گوارا کرد بر من بی پر و بالی
قفس چندان که تنگی می نماید دانه می سازم
دما غ طاقتی کو تا توان گامی ز خود رفتن
سرشکی ناتوانم لغزشی مستانه می سازم
سر و برگ تسلی دیده ام وضع عبارت را
برای یکمژه خواب اینقدر افسانه می سازم
به کام عشرتم گر واگذاری حاصل امکان
دو عالم می دهم برباد و یک دیوانه می سازم
مبادا بیدل ان گنجی که می گویند من باشم
مرا هم روزگاری شد که با وبرانه می سازم
چو سرو از ناز بر جوی حیا بالیدنت نازم
چو شمع از سرکشی در بزم دل نازبدنت نازم
همه موج شکفتن می چکد از چین پیشانی
گلستان حیا در غنچگی پیچیدنت نازم
گهی از خنده کاهی از تغافل می بری دل را
دقایقهای ناز دلبری فهمیدنت نازم
به بازار تمناگوهر بحر تغافل را
به میزان عیاری هر زمان سنجیدنت نازم
زبان شانه می گوید به زلف فتنه پیرایت
که با این سرکشیها گرد سر گردیدنت نازم
ز شبنم اشک می ریزد صبا ای غنچه بر پایت
به حال گریه اشفتگان خندیدنت نازم
به دست مردمان دیده صبح وصل او بیدل
گل حیرت ز گلزار تماشا چیدنت نازم
زرنگ ناز چون گل بزم عشرت چیدنت نازم
چو شمع از شوخی برق نگه بالیدنت نازم
ز خاموشی به هم پیچیده ای شور قیامت را
به جیب غنچه توفانهای گل دزدیدنت نازم
نبود این دشت ای پای تمنا قابل جولان
به رنگ اشک در اول قدم لغزیدنت نازم
همه لطفی و از حال من بیدل نه ای غافل
نظر پوشیده سوی خاکساران دیدنت نازم
قیامت کرد گل در پیرهن بالیدنت نازم
جهان شد صبح محشر زیر لب خندیدنت نازم
در اغوش نگه گرد سر بیتابی ات گردم
به تحریک نفس چون بوی گل گردیدنت نازم
عتاب بحر رحمت جوش عفوی دیگر است اینجا
گناه بیگناهی چند نابخشیدنت نازم
تغافل در لباس بی نقابی اختراع است این
جه انی را به شور اوردن و نشنیدنت نازم
تحیر عذرخواهست از خیال گردش چشمی
که با این سرگرانی گرد دل گردیدنت نازم
نبود ای اشک این دشت ندامت قابل جولان
در اول گام از سر تا قدم لغزیدنت نازم
نفس در اینه بیش از دمی صورت نمی بندد
درین وحشت سرا چون حسرت ارامیدنت نازم
متاع کاروان ما همین یک پنبه گوش است
اثر دلال عبرت چون جرس نالیدنت نازم
نفس در عرض وحشت ناز ازادی نمی خواهد
قبا عریانی و انگاه دامن چیدنت نازم
کی ام من تا بنازم بر خود از اندیشه نازت
به خود نازیدنت نازم به خود نازیدنت نازم
عتاب از چین پیشانی ترحم خرمنست اینجا
تبسم کردن و تیغ غضب یازیدنت نازم
تکلم اینقدر الفت پرست خامشی تا کی
قیامت در نقاب برگ گل دزدیدنت نازم
رموز قطره جز دریا کسی دیگر چه می داند
دلت دردست و از من حال دل پرسیدنت نازم
تغافل صد نگه می پرسد احوال من بیدل
مژه نگشوده سوی خاکساران دیدنت نازم
به لب حرف طلب دزدم به دل شور هوس سوزم
خیال خام من تا پختگی گیرد نفس سوزم
هوس پردازی ام از سیر مقصد باز می دارد
چراغم در ره عنقاست گر بال مگس سوزم
دلیل کاروان وحشتم افسردگی تا کی
خروشی گل کنم شمعی به فانوس جرس سوزم
ز یأس مدعا تا چند باشم داغ خاموشی
مدد کن ای نفس تا در بر فریادرس سوزم
خزان رنگ مطلب انقدر دارد به سامانم
که عالم در فروغ شمع غلتد گر نفس سوزم
ز وهم عجز خجلت می کشم در بزم یکتایی
چه سازم عشق مختار است و می خواهد هوس سوزم
به رنگ حیرت ایینه غیرت شعله ای دارم
که گر روشن شود جوهر به جای خار و خس سوزم
سپند اهی به درد اورد و بیرون جست ازین محفل
شرر واری ببال ای ناله تا من هم قفس سوزم
جهان جلوه چون ایینه رفت از دیده ام بیدل
تحیر امتیازم سوخت از داغ چه کس سوزم
شرار سنگم و در فکر کار خویش می سوزم
به چشم بسته شمع انتظار خویش می سوزم
نمی خواهم نفس ساز دل بی مدعا باشد
هوا تا صاف تر گردد غبار خویش می سوزم
فسردن گاه امکان را محال است اتش دیگر
چو برق از جرات بی اختیار خویش می سوزم
اگر اسوده ام خواهی به محفل چهره ای بگشا
سپندی جای خویش اول قرار خویش می سوزم
نمی دانم چه اتش بر جگر دارد شرار من
که هر جا می شود چشمم دچار خویش می سوزم
خرام فرصت کارم، وداع الفت یارم
به هر دل داغ واری یادگار خویش می سوزم
درین گلزار عبرت باد در دست است کوششها
عبث همچون نفس رنگ بهار خویش می سوزم
نه نور خلوتم نی ساز محفل، شعله شمعم
به هر جا می فروزم بر مزار خویش می سوزم
دم نایی به ذوق ناله اسودن نمی داند
نفسها در قفای نی سوار خویش می سوزم
هوای عالم غفلت تحیر شعله ای دارد
که در اغوش خود دور از کنار خویش می سوزم
نفس وقف تمناها نگه صرف تماشاها
دماغی دارم و درگیر و دار خویش می سوزم
نواهای دل افسرده بر گوشم مزن بیدل
که من از شرم سنگ بی شرار خویش می سوزم
امد ز گلشن ناز ان جوهر تبسم
دل درکف تغافل گل بر سر تبسم
خط جوش خضر دارد بر چشمه خیالش
یا خفته خاکساری سر بر در تبسم
مستی ادب طرازست یا چشم نیم بازست
یا ناتوان نازست بر بستر تبسم
شمع کدام بزمی ای نسخه تغافل
صبح کدام شامی ای پیکر تبسم
از غنچه عتابت گلچین التفاتیم
ای جبهه تو از چین روشنگر تبسم
زنهار جرعه ناز از رنگ پا نگیری
خون می کنی چو مینا در ساغر تبسم
اورد خط نازی بر قتل بیگناهان
یک مهر بوسه باقیست بر محضرتبسم
ای اه خفته در خون چاک دلت مبارک
ان غنچه تغافل دارد سر تبسم
گربرق خونفشان شد یا شعله خصم جان شد
بسمل نمی توان شد بی خنجر تبسم
عرض طرب وبال است در عشق ورنه من هم
چون غنچه ام سراپا بال و پر تبسم
ان به که شبنم ما زین باغ پرفشاند
چون اشک پر غریبیم درکشور تبسم
از صبح باغ امکان غافل مباش بیدل
بی گرد فتنه ای نیست این لشکر تبسم
واکرد صبح اهی بر دل در تبسم
تا اسمان فشاندم بال و پر تبسم
دل بی تو زین گلستان یاد شکفتنی کرد
بردم ز جوش زخمش تا محشر تبسم
ما را به رمز اعجاز لعل تو اشنا کرد
شاید مسیح باشد پیغمبر تبسم
گر حسن در خور ناز عرض بهار دارد
من هم بقدر حیرت دارم سر تبسم
تا چشم باز کردم صد زخم ساز کردم
در حیرتم چو می خواند افسونگر تبسم
امید ما بهار است از چین ابروی ناز
یارب مباد تیغش بی جوهر تبسم
نتوان ز لعل خوبان قانع شدن به بوسی
گردیدن ست چون خط گرد سر تبسم
ای هوش بی تأمل از لعل یار بگذر
بی شوخی خطی نیست ان مسطر تبسم
از صبح هستی ما شبنم نکرد اشکی
پر بی نمک دمیدیم از منظر تبسم
ای صبح رنگ عشرت تا کی بقا فروشد
مالیده گیر بر لب خاکستر تبسم
بیدل ز معنی دل خوش بیخبر گذشتی
این غنچه بود مهری بر دفتر تبسم
باز از جهان حسرت دیدار می رسم
ایینه در بغل به در یار می رسم
خوابم بهار دولت بیدار می شود
هر چند تا به سایه دیوار می رسم
زین یک نفس متاع که بار دل است و بس
شور هزار قافله در بار می رسم
میخانه حضور خیال نگاه کیست
جام دماغ دارم و سرشار می رسم
نازم به دستگاه ضعیفی که چون خیال
در عالمی که اوست من زار می رسم
ای رنگهای رفته به مژگان غلو کنید
از یک گشاد چشم به گلزار می رسم
غافل نی ام ز خاصیت مژده وصال
می بالم انقدر که به دلدار می رسم
هر چند نیست چون ثمرم پای اختیار
راهم به منزلی ست که ناچار می رسم
جسم فسرده را سر و برگ طلب کجاست
دل اب می شود که به رفتار می رسم
شبنم به غیر سجده چه دارد به پای گل
من هم در ان چمن به همین کار می رسم
بیدل چنانکه سایه به خورشید می رسد
من نیز رفته رفته به دلدار می رسم
از ضعف بسکه در همه جا دیر می رسم
تا پای خود چو شمع به شبگیر می رسم
وهم علایق از همه سو رهزن دل است
پا درگل خیال به صد قیر می رسم
برنقش پای شمع تصور حنا مبند
من رنگها شکسته به تصویر می رسم
رنگ بنای صبح ز اب وگل فناست
بر باد می روم که به تعمیر می رسم
از کام حرص لذت طفلی نمی رود
دندان شکسته باز پی شیر می رسم
بگذار چون سحر فکنم طرح فرصتی
گرد رمی ز دور نفس گیر می رسم
خواب عدم فسانه هستی شنیده است
شادم کزین بهانه به تعبیر می رسم
چون شمع رنگم از چه بهارافریده است
کز هر نگه به صد گل تغییر می رسم
از نارسایی ثمر خام من مپرس
تا رنگ زرد نیز همان دیر می رسم
اسان نمی رسد به تسلی جنون من
چون ناله رفته رفته به زنجیر می رسم
ای قامت خمیده دو گام ارمیده رو
من هم به تو همین که شدم پیر می رسم
همدم چو فرصت از دو جهان قطع الفت است
بر هر چه می رسم دم شمشیر می رسم
بیدل همین قدر اثرم بس که گاهگاه
بر گوش ناسخن شنوان تیر می رسم
تا نفس اب زندگیست هیچ به بو نمی رسم
با تو چنانکه بیخودم بی تو به تو نمی رسم
خجلت هستی ام چو صبح در عدم اب می کند
جیب چه رنگ بر درم من که به بو نمی رسم
در سر کوی میکشان نشئه خجلتم رساست
دست شکسته دارم و تا به سبو نمی رسم
گرنه فسونگرست چرخ خلق خراب ناز کیست
هیچ به سا ز حسن این ابله رو نمی رسم
سجده گه امید نیست معبد بی نیازی ام
تا نگدازد ارزو من به وضو نمی رسم
رنج طلب کشم چرا کاین ادب شکسته پا
می کشدم به منزلی کز تک و پو نمی رسم
شرم حصول مدعا مانع خود نمایی ام
بی ثمری رسانده ام گر به نمو نمی رسم
چینی بزم فطرتم لیک ز بخت نارسا
تا نرسد سرم به سنگ تا سر مو نمی رسم
زین نفسی که هیچ سو گرد پی اش نمی رسد
نیست دمی که من به خویش از همه سو نمی رسم
غفلت گوهر از محیط خجلت هوش کس مباد
جرم به خود رمیدن است این که به او نمی رسم
بید ل از ان جهان ناز فطرت خلق عاری است
انچه تو دیده ای بگو خواه مگو نمی رسم
چه سان با دوست درد و داغ چندین ساله بنویسم
نیستان صفحه ای مسطر زند تا ناله بنویسم
به سطری گر رسم از نسخه بخت سیاه خود
خط نسخ سواد هند تا بنگاله بنویسم
ز فرصت انقدر تنگم که گر مقدور من باشد
برات نه فلک بر شعله جواله بنویسم
زوال اعتبارات جهان فرصت نمی خواهد
ز خجلت اب گردم تا گهر را ژاله بنویسم
ز تحقیق تناسخ نامه زاهد چه می پرسی
مگر ادم بر اید تا منش گوساله بنویسم
به خاطر شکوه ای زان لعل خاموشم جنون دارد
قلم در موج گوهر بشکنم تبخاله بنویسم
ز ان مدّ تغافلها که دارد چین ابرویش
قیامت بگذرد تا یک مژه دنباله بنویسم
از ان مهپاره خلقی برد داغ حسرت اغوشی
کنون من هم تهی گردم ز خوبش و هاله بنویسم
بهار فرصت مشق جنونم می رود بیدل
زمانی صبرکن تا یک دو داغ لاله بنویسم
ز چاک سینه اهی می نو بسم
کتانم حرف ماهی می نویسم
محبت نامه پردازست امروز
شرار برگ کاهی می نویسم
سرا پا دردم از مطلب مپرسید
به مکتوب اه اهی می نویسم
به رنگ سایه مشق دیگرم نیست
همین روز سیاهی می نویسم
غبار انتظار کیست اشکم
که هر سطری به راهی می نویسم
سواد نقطه موهوم روشن
به تحقیق اشتباهی می نویسم
رسایی نیست سطر رشته عجز
ز بس خاکم گیاهی می نویسم
گناه دیگر اظهار تحیر
اگر عذر گناهی می نویسم
نیاز ایینه اسرار نازست
شکستم کجکلاهی می نویسم
هجوم لغزش هوشست خط نیست
به رغم جاده راهی می نویسم
دو عالم نسخه حیرت سوادست
به هر صورت نگاهی می نویسم
ز دل نقش امیدی جلوگر نیست
بر این ایینه اهی می نویسم
چو صبحم صفحه بی نقشست بیدل
شکست رنگ گاهی می نویسم
جنون ذره ام در ساز وحشت سخت قلاشم
به خورشیدم بپوشی تا به عریانی کنی فاشم
گوارا کرده ام بر خویش توفان حوادث را
به چندین موج چون اجزای اب از هم نمی پاشم
نشستی تا کند پیدا غبار نقش موهومی
حیا نم می کشد از انتظار کلک نقاشم
سر بی سجده باشد چند مغرور فلک تازی
چو اتش پیش پا دیدن به پستی افکند کاشم
طرف با افتاب اگهی دل می برد از دست
تو ای غفلت رسان تا سایه مژگان خفاشم
روم چون شمع گیرم گوشه دامان خاموشی
ز تیغ ایمن نی ام هر چند با رنگست پرخاشم
ادب با شوخی طبع فضولم بر نمی اید
به رویم پرده مگشا تا همان بیرون در باشم
بساط کبریا پایان خار و خس که می خواهد
به ننگ ناکسی زان در برون رفته ست فراشم
چواشک مضطرب تاکی نشیند نقش من یارب
عنان لغزش پا می کشد عمریست نقاشم
به مرگ از زندگی بیش است یأس بینوای من
کفن کو تا نباید اب گشت از شرم نبّاشم
چو شمع از امتحان سیرم درین دعوت سرا بیدل
به ان گرمی که باید سوخت خامان پخته اند اشم
بی روی تو گر گریه به اندازه کند چشم
بر هر مژه توفان دگر تازه کند چشم
تا کس نشود محرم مخمور نگاهت
دست مژه سد ره خمیازه کند چشم
باز ای که چون شمع به ان شعله دیدار
داغ کهن خویش همان تازه کند چشم
این نسخه حیرت که سواد مژه دارد
بیش از ورقی نیست چه شیرازه کند چشم
هم ظرفی دریا قفس وهم حبابست
با دل چقدر دعوی اندازه کند چشم
چون اینه یک جلوه ازین خانه برون نیست
از حیرت اگر حلقه دروازه کند چشم
عالم همه زان طرز نگه سرمه غبارست
یارب ز تغافل نفسی غازه کند چشم
کو ساز نگاهی که بود قابل دیدار
گیرم که هزار اینه شیرازه کند چشم
از حسرت دیدار قدح گیر وصالیم
مخمور لقای تو ز خمیازه کند چشم
بیدل چمن نازگلی خنده فروش است
امید که زخم دل ما تازه کند چشم
تا دفتر حیرت ز رخش تازه کند چشم
از تار نظر رشته شیرازه کند چشم
از مردمک دیده به گلزار نگاهش
داغ کهنی بر دل خود تازه کند چشم
مشاطه ز حسرت بگزد دست به دندان
هرگه ز تغافل به رخت غازه کند چشم
مپسند که در پله میزان عدالت
شوخی ستمها به خود اندازه کند چشم
مرغان تحیر همه جغدند به دامش
هرگه ز صفیر نگه اواز ه کند چشم
بیدل گل رخسار بتی خنده فروش است
وقت ست که داغ دل ما تازه کند چشم
تا جلوه ات پر افشاند از اشیانه چشم
روشن حباب دارد بنیاد خانه چشم
ایینه ها ز جوهر بال نگه شکستند
از حیرت جمالت در اشیانه چشم
خاک در فنا شو با جلوه اشنا شو
بی سرمه نیست ممکن تعمیر خانه چشم
در عالم تماشا ایمن نمی توان بود
زین برق عافیت سوز یعنی زبانه چشم
مژگان یار دارد مضراب صد قیامت
در سرمه هم نهان نیست شور ترانه چشم
در جلوگاه نازش بار نگه محالست
دیگر چه وا نماید حیرت بهانه چشم
خلوتگه تحیر بر بوالهوس نشد باز
مژگان چه دارد اینجا غیر از کرانه چشم
سرمایه نشاطم زبن بحر قطره اشکیست
بالیده ام چوگوهر از اب و دانه چشم
شاید به سرفشانم گرد ره نگاهی
افتاده ام چو مژگان بر استانه چشم
بر هر چه وارسیدم جز داغ دل ندیدیم
نظاره سوخت ما را اتش به خانه چشم
در پرده تحیر شور قیامتی هست
نشنیده است بیدل گوشت فسانه چشم
تا می ز جام همت بد مست می کشم
جز دامن تو هر چه کشم دست می کشم
عنقا شکار کس نشود گر چه همت است
خجلت ز معنیی که توان بست می کشم
قلاب امتحان نفس در کشاکش است
زین بحر عمرهاست همین شست می کشم
ممتاز نیست عجز و غرورم ز یکدگر
چون ابله سری که کشم پست می کشم
دل بستنم به گوشه ان چشم صنعتی است
تصویر شیشه در بغل مست می کشم
خاکستر سپند من افسون سرمه داشت
دامان ناله ای که ز دل جست می کشم
جز تحفه سجود ندارم نیاز عجز
اشکم همین سری به کف دست می کشم
چون صبح عمر هاست درین وادی خراب
محمل بر ان غبار که ننشست می کشم
بیدل حباب وار به دوشم فتاده است
بار سری که تا نفسی هست می کشم
چون شمع زحمتی که به شبگیر می کشم
از داغ پنبه می کشم و دیر می کشم
طفلی شد و شباب شد و شیب سرکشید
لیکن یقین نشد که چه تصویر می کشم
فرصت امید و سعی هوسها همان بجاست
سیماب رفت و زحمت اکسیر می کشم
عجزم به زعم خویش رگ از سنگ می کشد
هر چند موی از قدح شیر می کشم
بی خم شدن ز دوش نیفتاد بار کش
رنج شباب تا نشوم پیر می کشم
مزدوری بنای جسد بار گردن است
تا زنده ام همین گل تعمیر می کشم
زین ناله ای که هرزه دو نارسایی است
روزی دو انتقام ز تأثیر می کشم
بنیاد اعتبار بر این صورت است و بس
وهم ثبات دارم و تغییر می کشم
در دل هزار ناله به تحسین من کم است
نقاش صنعت المم تیر می کشم
ضعفم نشانده است به روز سیاه شمع
پایی که می کشم ز گل قیر می کشم
تا همچو اخگرم تب جانکاه کم شود
می سایم استخوان و تباشیر می کشم
پیری اشاره ای ز خم ابروی فناست
ای سر مچین بلند که شمشیر می کشم
بیدل سخن صدای گرفتاری دل است
این ریشه ها ز دانه زنجیر می کشم
تیغ اهی بر صف اندوه امکان می کشم
خامه یأسم خطی بر لوح سامان می کشم
نیست شمع من تماشا خلوت این انجمن
از ضعیفیها نگاهی تا به مژگان می کشم
ابجد اظهار هستی یک سحر رسوایی است
ازگریبان جای سر چاک گریبان می کشم
می زنم فال فراموشی ز وضع روزگار
صورت بی معنیی بر طاق نسیان می کشم
کس ندارد طاقت زورازماییهای من
بازوی عجزم کمان ناتوانان می کشم
عضو عضوم با شکست رنگ معنی می کند
ساغر اندیشه ان سست پیمان می کشم
جوهر ایینه من خامه تصویرکیست
روزگاری شد که ناز چشم حیران می کشم
خاک می گردم به صد بیطاقتیهای سپند
غیر پندارد عنان ناله اسان می کشم
مشت خون نیم رنگم طرفه شوخ افتاده است
چون حنا دستی به دست و پای خوبان می کشم
با مروت توام افتاده ست ایجادم چو شمع
خار هم گر می کشم از پا به مژگان می کشم
از غبار خاطرم ای بی خبر غافل مباش
گردباد اه مجنون بیابان می کشم
سایه بیدست و پایی از سر من کم مباد
کز شکوهش انتقام از هر چه نتوان می کشم
در غبار خجلتم از تهمت ازادگی
من که چون صحرا هنوز از خاک دامان می کشم
کلفت مستوری ام در بی نقابی داغ کرد
بار چندین پیرهن از دوش عریان می کشم
لفظ من بیدل نقاب معنی اظهار اوست
هر کجا او سر برارد من گریبان می کشم
به عرض جوهر طاقت درین محیط خموشم
که من ز بار نفس چون حباب ابله دوشم
سپند مجمر یأسم نداشت سرمه دیگر
تپید ناله به کیفیتی که کرد خموشم
ز بس به درد تپیدن گداختم همه اعضا
توان شنید چو موج ازشکست رنگ خروشم
چه ممکنست کسی پی برد به شوخی حالم
نشانده است تحیر به اب اینه جوشم
خوشم به حاصل تردامنی چو اشگ ندامت
نه گوهرم که شوم خشک و ابرو بفروشم
ز افتاب کشم ناز خلعت زرین
گلیم بخت سیه بس بود چو سایه به دوشم
نوید عافیتی دارم از جهان قناعت
صدای بی نفس موج گوهر است سروشم
تغافلست ز عالم لباس عافیت من
حباب وار ندانم به غیر چشم چه پوشم
چمن طرازی ناز است سیر بیخودی امشب
صدای پای که دارد غبار رفتن هوشم
شرار نیم نگه فرصت نمود ندارد
در انتظار که باشم به ارزوی چه کوشم
درین چمن به چه گل اشنا شوم من بیدل
مگر چو لاله دو روزی به داغ یأس بجوشم
جنون از بس قیامت ریخت بر ایینه هوشم
ز شور دل، گران چون حلقه زنجیر شد گوشم
ندارم چون نگه زین انجمن اقبال تأثیری
به هر رنگی که می جوشم برون رنگ می جوشم
به سعی همت از دام تعلق جسته ام اما
نمی افتد شکست خود به رنگ موج از دوشم
فضولی چون شرارم مضطرب دارد ازین غافل
که اخر چشم واکردن شود خواب فراموشم
مزاج اعتبار و عرض یکتایی خیالست این
هجوم غیر دارد اینقدر با خود هماغوشم
نم خجلت چو اشک از طینت من کیست بر دارد
ز نومیدی عرق گل می کنم در هر چه می کوشم
فنا در موی پیری گرد امد امدی دارد
به گوش من پیامی هست از طرف بناگوشم
شناسایی اگر پیداکنم چون معنی یوسف
به جای پیرهن من نیز بوی پیرهن پوشم
به جیب بیخودی تا سرکشم صد انجمن دیدم
جهانی داشت همچون شمع بال افشانی هوشم
مپرس از غفلت دیدار و داغ فوت فرصتها
دو عالم ناله گردد تا به قدر یأس بخروشم
اگر رنگ نفس کوهیست بر ایینه ام بیدل
خموشی عاقبت این بار بر می دارد از دوشم
چو دریا یک قلم موجست شوق بیخودی جوشم
تمنای کناری دارم و توفان اغوشم
به شور فطرت من تیره بختی برنمی اید
زبان شعله ام از دود نتوان کرد خاموشم
قیامت همتم مشکل که باشد اطلس گردون
دو عالم می شود گرد عدم تا چشم می پوشم
خوشم کز شور این دربا ندارم گرد تشویشی
دل افسرده مانند صدف شد پنبه درگوشم
هوس مشکل که بالد از مزاج بی نیاز من
درین محفل همه گر شمع گردم دود نفروشم
خیال گل نمی گنجد ز تنگی درکنار من
مگر چون غنچه نگشاید شکست رنگ اغوشم
مرادی نیست هستی را که باشد قابل جهدی
ندانم اینقدرها چون نفس بهر چه می کوشم
به هر جا می روم از دام حیرت بر نمی ایم
به رنگ شبنم از چشمی که دارم خانه بر دوشم
به حیرت خشک باشم به که در عرض زبان سازی
به رنگ چشمه ایینه جوهر جوشد از جوشم
ز یادم شبهه ای در جلوه امد عرض هستی شد
جهان تعبیر بود انجاکه من خواب فراموشم
شکستن اینقدرها نیست در رنگ خزان بیدل
دربن وبرانه گردی کرده باشد رفتن هوشم
ز بسکه حیرت دیدار برده است ز هوشم
چو موج چشمه ایینه نیست یک مژه جوشم
زبان ناله من نیست جز نگاه تحیر
چو شمع تا مژه برهم رسیده است خموشم
نوای شوق نماند نهان به ساز خموشی
بلند می شود از سرمه چون نگاه خروشم
به سعی حیرت ازین بزم گوشه ای نگرفتم
همان چو اینه از چشم خویش خانه بدوشم
ز دور ساغر کیفیتم مپرس چو شبنم
گداخت گوهر دل انقدر که باده فروشم
سر از اطاعت اوارگی چگونه بتابم
چو گردباد ز سرگشتگی است ساغر هوشم
سپند جز تپش دل مدان فسانه خوابش
به ناله نشئه فروش شکست ساغر هوشم
غرور حسن دلیل ست بر تظلم عاشق
شنیده اند به قدر تغافل تو خروشم
ز فرق تا به قدم عرض حیرتم چه توان کرد
هوای عالم دیدار کرد اینه پوشم
سیاه بختی من سرمه گلو شده بیدل
به رنگ حلقه زنجیرزلف سخت خموشم
ز بسکه شور جنون گشت برق کلبه هوشم
به رنگ حلقه زنجیر سوخت پرده گوشم
چو طفل اشک مپرس از لباس خرمی من
به صدهزار تپش کرده اند ابله پوشم
شکست ساز امید و نداد عرض صدایی
ندانم این همه رنگ از چه سرمه کرد خموشم
میی نماند و ز خمیازه می کشم قدح امشب
هنوز تازه دماغ خیال نشئه دوشم
سحر به گوش که خواند نوای ساز تظلم
شکست رنگ به توفان سرمه داد خروشم
چو غنچه تا نفسی گل کند ز جیب تأمل
دل شکسته نواها کشیده است به گوشم
به حسرت کف و اغوش موج کار ندارم
پر است همچو حباب از وداع خود بر و دوشم
هوس نیافت درین چارسو بضاعت دیگر
دل شکسته سبک مایه است ناله فروشم
گهر به ذوق فسردن سر محیط ندارد
به خود نساخته ام انقدر که با تو بجوشم
چو صبح بیدل اگر همتی است قطع نفس کن
به این دو بال هوس عمرهاست بیهوده کوشم
ز فیض گریه سرشار افسردن فراموشم
به رنگ چشمه اب دیده دارد اتش جوشم
جنونی در گره دارم به ذوق سرمه گردیدن
سپند بیقرارم ناله خواهدکرد خاموشم
حضور بوریای فقر عرض راحتی دارد
سزد گر بستر مخمل شود خواب فراموشم
نم اشک زمینگیرم، مپرس از سرگذشت من
شکست دل ز مژگان تا چکیدن داشت بر دوشم
ز تشریف کمال اخر قبای یأس پوشیدم
به رنگ چشمه ایینه جوهرکرد خس پوشم
محبت پیش ازبن داغ خجالت برنمی دارد
ز وصلت چند باشم دور و با خود تاکجا جوشم
کمند صید نازم هرقدر از خود برون ایم
به رنگ شمع، رنگ رفته می پردازد اغوشم
چو تمثال لباسی نیست کز هستی بپوشاند
مباد از حیرت ایینه تنگ اید برو دوشم
به بی دردی بیابان هوس تا چند طی کردن
درای محمل شوقم، کجا شد دل که بخروشم
به احوال من بیدل کسی دیگر چه پردازد
ز بس بیحاصلم از خاطر خود هم فراموشم
زبن سجده خود دار تفاخر چه فروشم
در راه تو افتاده سرم لیک به دوشم
چون موج گهر پای من و دامن حیرت
سعی طلبی بود که کرد ابله پوشم
تغییر خیالی دهم و بگذرم از خویش
بر رنگ سواد است جنون تازی هوشم
خرسندی اوهام ز اسرار چه فهمد
انسوی یقین مژده رسانده ست سروشم
مجبور ترددکده وهم چه سازد
روزی دو نفس بال فشان است به گوشم
چیزی ز من و ما بنمایم چه توان کرد
گرم است دکان اینه داری بفروشم
زبن بزم به جز زحمت عبرت چه کشد کس
طنبور تقاضای همین مالش گوشم
چون دیده اهو رمی افروخت چراغم
کز دامن صحرا نتوان کرد خموشم
دور است به مژگان بلند تو رسیدن
من سرمه نگشتم چه کنم گر نخروشم
بیدل چو خم می چقدر دل به هم اید
تا من به گداز ایم و با خویش بجوشم
گهی در شعله می غلتم گهی با اب می جوشم
وطن اواره شوقم نگاه خانه بر دوشم
درپن محفل امید و یأس هر یک نشئه ای دارد
خوشم کز درد بی کیفیتی کردند مدهوشم
سراغم کرده ای اماده ساز تحیر باش
غبار گردش رنگم دلیل غارت هوشم
چه سازد گر به حیرانی نپردازد حباب من
ز بس عریانم از خودکسوت ایینه می پوشم
به رنگی ناتوانم در خیال سرمه گون چشمی
که چون تار نظر اواز نتوان بست بر دوشم
ندارد ساز هستی غیر اهنگ گرفتاری
ز تحریک نفسها شور زنجیر است درگوشم
به ان نامهربان، یارب که خواهد گفت حال من
ز یادش رفته ام چندانکه از هر دل فراموشم
خمستان وفا رنگ فسردن بر نمی دارد
جنون شوق او دارم مباد از خود برون جوشم
ز خوبان سود نتوان برد بی سرمایه حیرت
خریداری ندارد دل مگر ایینه بفروشم
ز گل تا غنچه هر یک ظرف استعداد خود دارد
درین گلشن بقدر جلوه خود من هم اغوشم
نفس عمری تپید و مدعای دل نشد روشن
چراغی داشتم بی مطلبیها کرد خاموشم
به کنج عالم نسیان دل گمگشته ام بیدل
ز یادم نیست غافل هرکه می سازد فراموشم
ندانم مژده وصل که شد برق افکن هوشم
که همچون موج از اغوشم برون می تازد اغوشم
به صد خورشید نازد سایه اقبال شام من
که عمری شد چو خط تسلیم ان صبح بناگوشم
به حیرت بس که جوشیدم نگاه افسرده مژگان شد
من ان ایینه ام کز شوخی جوهر نمد پوشم
به هر افسردگی از تهمت بیدردی ازادم
چو تار ساز در هر جا که باشم ناله بر دوشم
وداع غنچه، گل را نیست جز پرواز مخموری
دل از خود رفت و بر خمیازه محمل بست اغوشم
چو خواب مردم دیوانه تعبیرم جنون دارد
به یاد من مکش زحمت فراموشم، فراموشم
حدیث حیرتم باید ز لعل یار پرسیدن
چه می گوید که اتش می زند در کلبه هوشم
چه سازم کز بلای اضطراب دل شوم ایمن
خموشی هم نفس دزدیده فریادست در گوشم
ز کس امید دلگرمی ندارد شعله شمعم
به هر محفل که باشم با شکست رنگ در جوشم
بجز حسرت چه اندوزم به جز حیرت چه پردازم
نگاهم بیش ازینها بر نمی تابد بر و دوشم
مبادا هیچکس یا رب زیانکار پشیمانی
دل امروز هم شب کرد داغ فرصت دوشم
کجا بست از زبان جوهر ایینه گویایی
چراغ دودمان حیرتم بسیار خاموشم
حضور افتاب از سایه پیدایی نمی خواهد
دمی ایم به یاد خود که او سازد فراموشم
به یاد ان میان عمریست از خود رفته ام بیدل
چو رنگ گل به باد ناتوانی می پرد هوشم
نه مضمون نقش می بندم نه لفظ از پرده می جوشم
زبانم گرم حرف کیست کاین مقدار خاموشم
به چندین شعله روشن نیست از من پرتو دوری
چراغان خیالم کسوت فانوس می پوشم
چه خواهم کرد اگر ایینه گردد برق دیدارش
تحیر مژده ای دارد که من نشنیده مدهوشم
چو صبحم زین چمن یک گل به کام دل نمی خندد
ندانم اینقدر بهر چه واکردند اغوشم
نواهای بساط دهر نذر ناشنیدنها
به شور اضطراب دل که سیمابی ست درگوشم
دل از من شوخی عرض من و ما بر نمی دارد
درین ایینه باید بود چون تمثال خاموشم
خرام تیر می سازد کمان را حلقه شیون
به هنگام وداعت ناله می جوشد ز اغوشم
حریف درد دل جز با ضعیفی بر نمی ایی
چو چنگ اخر خمیدن بست بار ناله بر دوشم
تپیدنهای ناکامیست مضراب خروش من
به جام ارزو خون می خورم چندانکه می جوشم
فزود ازگردش رنگم غرور مستی نازت
نگاهت می زند ساغر به قدر رفتن هوشم
به قاصد گر نگویم درد دل ناچار معذورم
زمانی یاد توست اندم فراموشم فراموشم
چه حسرت ها که در خاکسترم خون می خورد بیدل
سپند شوقم و از ناله خالی گشته اغوشم
در عالم حق شهرت باطل چه فروشم
جنسم همه لیلی ست به محمل چه فروشم
کفرست فضولی به ادب گاه حقیقت
در خانه خورشید دلایل چه فروشم
قانون ادب غلغل تقریر ندارد
دف نیستم افسون جلاجل چه فروشم
نقد همه پوچ است چه دانا و چه نادان
در مدرسه وهم مسایل چه فروشم
بر نقد هنرکیسه حاجت نتوان دوخت
ملا نی ام اجزای رسایل چه فروشم
جمعیت دل شکوه کوشش نپسندد
گردی ز رهم نیست به منزل چه فروشم
عمریست که بازارکرم گرد کسادست
اینجا به جز اب رخ سایل چه فروشم
ایینه تحقیق ز تمثال مبراست
حیران خیالم به مقابل چه فروشم
سودایی اوهام تعلق نتوان زیست
ای هرزه خیالان همه جا دل چه فروشم
بی مایگی رنگ اثر منفعلم کرد
خونم همه اب است به قاتل چه فروشم
در بحر به ابی گهرم را نخریدند
خشکم ز تحیرکه به ساحل چه فروشم
اظهار قماش همه کس نقص و کمالی ست
ایینه ندارم من بیدل چه فروشم
ز حرف راحت اسباب دنیا پنبه درگوشم
مباد از بستر مخمل رباید خواب خرگوشم
شنیدن شد دلیل اینقدر بی صرفه گوییها
زبان هم لال می گردید اگر می بود کر گوشم
حدیث عشق سر کن گر علاج غفلتم خواهی
که این افسانه اتش دارد و من پنبه درگوشم
نواها داشت ساز عبرت این انجمن اما
نگردید از کری قابل تمیز خیر و شر گوشم
به رنگ چنبر دف انقدر از خود تهی گشتم
که سعی غیر می بندد صدای خویش درگوشم
سفیدی می کند از پنبه اینجا چشم امیدی
نوای عالم اشوبی که دارد در نظر گوشم
به ذوق مژده وصل انقدر بیتاب پروازم
که چون گل می تواند ریخت رنگ بال و پر گوشم
به درس بی تمیزی چند خون سعی می ریزم
چو شور عشق باید خواند افسونی به هرگوشم
ز ساز هر دو عالم نغمه دلدار می جوشد
کدامین پنبه سیماب تو شد ای بیخبر گوشم
مگر اواز پایی بشنوم بیدل درین وادی
به رنگ نقش پا در راه حسرت سر بسر گوشم
ندانم مژده اواز پای کیست در گوشم
که از شور تپیدنهای دل گردید کر گوشم
حدیث لعلت از شور جهانم بیخبر دارد
گران شد چون صدف اخر به اب این گهر گوشم
به گلشن بی تو می لرزم به خویش از نوحه بلبل
مباد از شعله اوازگیرد در شررگوشم
غبار ریزش اشک و گداز ناله گیر از من
که من ازپرده دل تا سواد چشم تر گوشم
ز انداز پیامت لذت دیدار می جوشد
نهان می گشت چشم انتظار، ای کاش درگوشم
نمی دانم چه اهنگست قانون خرامت را
که جای نقش پا فرشست در هر رهگذر گوشم
چه امکانست وهم غیر گنجد در خیال من
تویی منظور اگر چشمم، تویی مسموع اگر گوشم
خموشم دیده ای اما به ساز بینواییها
خروشی هست کان را در نمی یابد مگر گوشم
مقیم خلوت رازت نی ام لیک اینقدر دانم
که حرفی می کشد چون حلقه از بیرون درگوشم
فسون درد سر بر من مخوانید ای سخن سازان
که من بر حرفهای ناشنیدن بیشتر گوشم
به تیغ گفتگو افاق با من برنمی اید
اگر بندد گلی از پنبه بر روی سپر گوشم
دماغی ساز کن درد سر اینجا کم نمی باشد
جهان افسانه سامان است بید ل هر قدر گوشم
قفای زانوی پیری مقیم خلوت خویشم
کشیده پیکر خم درکمند وحدت خویشم
صفای اینه می پرورم به رنگ طبیعت
چراغ در ته دامان گرفته ظلمت خویشم
هزار زلزله دارم ز پیچ و تاب تعین
به هرنفس که کشد صبح من قیامت خویشم
غبار هرزه دویهای ارزو که نشاند
به گل فرو نبرد گر نم خجالت خویشم
فضول دعوی عرفان سراغ امن ندارد
به زینهار چو سبابه از شهادت خویشم
چو شمع چندکشم ناز پایداری غفلت
به باد می روم و غره اقامت خویشم
مگر عرق برد از نامه ام سیاهی عصیان
بر استان حیا سایل شفاعت خویشم
چو شبنمم بگذارید عذر خواه تردد
چه سازم ابله پای تلاش راحت خویشم
به پیری ام ز حوادث چه ممکن است خمیدن
نفس اگر نکشد زیر بار منت خویشم
ز ابروی حبابم کسی عیار چه گیرد
جز این نیم نفس انفعال مهلت خویشم
می ام کم است دماغم فروغ محو ایاغ است
گلی ندارم و، باغ و بهار حیرت خویشم
ز خاک راه قناعت کجا روم من بیدل
به این غبار که دارم سراغ عزت خویشم
چراغ خامشم حسرت نگاه محفل خویشم
سپند پای تا سر داغم اما بر دل خویشم
نفس اخر شد و من همچنان زندانی جسمم
ندارم ریشه و دلبسته ی اب و گل خویشم
ز خود برخاستن اقبال خورشید است شبنم را
در اغوشست یار اما همین من مایل خویشم
نمی خواهم که پیمان طلب باید شکست از من
وگرنه هرکجا ازپا نشستم منزل خویشم
به چشم افرینش نیست چون من عقده اشکی
چکیدنها اگر دستم نگیرد مشکل خویشم
خجالت بایدم چون گل کشید از دامن قاتل
که من واقف ز جرأت های خون بسمل خویشم
چه شد تخمم درین مزرع پر و بال شرر دارد
به صحرای دگر خرمن طراز حاصل خویشم
اگر صد عمر گردد صرف پروازم درین گلشن
همان چون گل قفس پرورده چاک دل خویشم
ز دریای قناعت سیر چشمی گوهری دارم
همه گر قطره باشم قلزم بیحاصل خویشم
غم و شادی مساوی کرد بر من بی تمیزیها
به دام و اشیان ممنون صید غافل خویشم
دم تیغم ز یاد انتقام خصم می ریزد
مروت جرأتی دارم که گوی قاتل خویشم
عبارتهاست اینجا حاصل مضمون چه می پرسی
دو عالم عرض حاجت دارم اما سایل خویشم
به خلوتخانه تحقیق غیر از حق نمی گنجد
من بی کار در رفع خیال باطل خویشم
سراغ رفتن عمری ست عرض هستی ام بیدل
چو صبحم تا نفس باقی ست گرد محمل خویشم
چنین افت نصیب از طبع راحت دشمن خویشم
اگر یک دانه دل جمع کردم خرمن خویشم
چو گل از پیکرم یک غنچه جمعیت نمی خندد
به صد اغوش حیرانی بهم اوردن خویشم
به وحشت سخت محکم کرده ام سر رشته الفت
به رنگ موج در قلاب چین دامن خویشم
دلیلی در سواد وحشت امکان نمی باشد
همان چون برق شمع راه از خود رفتن خویشم
فروغ خویش سیلاب بنای شمع می باشد
به غارت رفته توفان طبع روشن خویشم
سیه بختی به رنگ سایه مفت ساز جمعیت
عبیری دارم و ارایش پیراهن خویشم
نمی دانم خیالم نقش پیمان که می بندد
که چون رنگ ضعیفان بست بشکن بشکن خویشم
تعلق صرفه جمعیت خاطر نمی خواهد
خیال دوستی با هر که بندم دشمن خویشم
تمیزی گر نمی بود انقدر عبرت نبود اینجا
تحیر نامه در دست از مژه وا کردن خویشم
پر افشانم پری تا وارهم از چنگ خود داری
به این کلفت چه لازم در قفس پروردن خویشم
کف خاکستر من نیست بی سیر سمن زاری
چو اتش از شکست رنگ گل در دامن خویشم
به خاک افتاده ام تا در زمین عاریت بیدل
مگر بر باد رفتن وا نماید مسکن خویشم
غبار عجز پروازی مقیم دامن خویشم
شکست خویش چون موج است هم بر گردن خویشم
درین مزرع که جز بیحاصلی تخمی نمی بندد
نمی دانم هجوم افتم یا خرمن خویشم
سراغ رنگ هستی در طلسم خود نمی یابم
درین محفل چو شمع کشته داغ رفتن خویشم
شبستان دارد از پرواز رنگ شمع طاووسم
بهار این بساطم کز خزان گلشن خویشم
چو رنگ گل به شاخ برگ تحقیقم که می پیچد
که من صد پیرهن عریانتر از پیراهن خویشم
درتن وادی ندارد عافیت گرد.
اگر اتش زنم در خویش نخل ایمن خویشم
چو مژگانم ز وضع خویش باید سرنگون بودن
بضاعت هیچ و من مغرور دست افشاندن خویشم
چه مقدار اب گردد صبح تا شبنم به عرض اید
به این عجز نفس حیران مضمون بستن خویشم
چو شمع از ضعف اغوش وداعم در قفس دارد
شکست رنگ بر هم چیده پیراهن خویشم
تظلم هرزه تازی داشت در صحرای نومیدی
ضعیفی داد اخر یاد دست و دامن خویشم
جهان را صید حیرت کرد جوش ناله ام بیدل
همه زنجیرم اما در نقاب شیون خویشم
نه گر دون بلندی نی زمین پستی خویشم
چو شمع از پای تا سر پشت پای هستی خویشم
نوا سنج چه مضراب است ساز فرصتم یارب
که دارد تا جبین غرق عرق تردستی خویشم
نفس هرگام مینا می زند بر سنگ می گوید
به این دوری که دارم بیدماغ مستی خویشم
ندارم جوهر عزمی که احرام نشان بندم
ز یأس اماجگاه ناوک بی شستی خویشم
بیاض نسخه دیگر نیامد در کفم بیدل
درتن مکتب تحیر خوان خط دستی خویشم
در مکتب تأمل فارغ ز صوت و حرفم
بویی به غنچه محوم خطی به نقطه حرفم 
تا دل نفس شمارست هر جا روم بهارست
طاووس عالم رنگ لعبتگر شگرفم
نام توبی تصنع درس کمال من بس
یارب مخواه از این بیش مصروف نحو و صرفم
چون صبح تا رمیدم غیر از عدم ندیدم
کم فرصتی درین بزم با کس نبست طرفم
خفت کش حبابم از فطرت هوایی
گر جیب دل شکافم غواص بحر ژرفم
موی سفید تا کند خشت بنای فرصت
سیل است انچه بر خویش تل کرده ست برفم
بیدل به خامی طبع معیارم ازعرق گیر
ایینه می تراود از انفعال ظرفم
به صدگردون تسلسل بست دور ساغر عشقم
که گردانید یارب اینقدر گرد سر عشقم
سیاهی می کنم اما برون از رنگ پیدایی
غبار عالم رازم سواد کشور عشقم
نه دنیا عبرت اموزم نه عقبا حسرت اندوزم
به هیچ اتش نمی سوزم سپند مجمر عشقم
به صیقل کم نمی گردد غرور زنگ خودبینی
مگر ایینه بر سنگی زند روشنگر عشقم
عنان بگسست عمر و من همان خاک درش ماندم
نشد این بادبان اخر حریف لنگر عشقم
غمم، دردم، سرشکم، ناله ام، خون دلم، داغم
نمی دانم عرض گل کرده ام یا جوهر عشقم
گهی صلحم، گهی جنگم، گهی مینا، گهی سنگم
دو عالم گردش رنگم جنون ساغر عشقم
چو شمع ازگردنم حق وفا ساقط نمی گردد
دراتش هم عرق دارم خجالت پرور عشقم
نی ام نومید اگر روزی دو احرام هوس دارم
که من چون داغ هر جا حلقه گشتم بردر عشقم
نه فخرکعبه دلخواهم نه ننگ دیر اکراهم
سر تسلیم و فرش هر چه خواهی چاکر عشقم
ندارد موی مجنون شانه ای غیر از پریشانی
چه امکانست بیدل جمع گردم دفتر عشقم
از شوق تو ای شمع طرب بعد هلاکم
جوشد پر پروانه ز هر ذره خاکم
بیتابی من عرض نسب نامه مستی است
چون موج می از سلسله ریشه تاکم
دود نفس سوخته ام طره یار است
کان را نبود شانه به جز سینه چاکم
تهمت کش الایش هستی نتوان شد
چون عکس ز تردامنی اینه پاکم
اهم، شررم، اشکم و داغم، چه توان کرد
چون شمع درین بزم به صد رنگ هلاکم
ای همت عالی نظران دست نگاهی
تا چند برد پستی طالع به مغاکم
گردم چمن رنگ نبالد چه خیال است
عمری ست که در راه تمنای تو خاکم
چون غنچه ز شوق من دیوانه مپرسید
گل نیز گریبان شده از حسرت چاکم
خاشاک به ساحل رسد از دست رد موج
از تیغ اجل نیست درین معرکه باکم
از بال هما کیست کشد ننگ سعادت
بیدل ز سر ما نشود سایه ما کم
در حسرت ان شمع طرب بعد هلاکم
پروانه توان ریخت ز هر ذره خاکم
خونم به صد اهنگ جنون ناله فروش است
بی تاب شهید مژه عربده ناکم
بی طاقتیم عرض نسب نامه مستی است
چون موج می از سلسله ریشه تاکم
امروز که خاک قدم او به سرم نیست
نامرد حریفی که نفهمد ز هلاکم
عالم همه از حیرت من اینه زارست
بالیده نگاهی ز سمک تا به سماکم
گو شاخ امل سر به هوا تاخته باشد
چون ریشه به هر جهد همان در ته خاکم
فریاد که دیوانه من جیب ندارد
چون غنچه مگر دل دهد ارایش چاکم
عمریست نشانده ست به صد نشئه تمنا
اندیشه مژگان تو در سایه تاکم
تر نیستم از خجلت ایینه هستی
تمثال کشیده ست ته دامن پاکم
از بال هما کیست کشد ننگ سعادت
بیدل ز سرما نشود سایه ما کم
دو روزی گو به خون گل کرده باشد چشم نمناکم
تری تا گم شد از خاکم ز هر الودگی پاکم
گزند هستی باطل علاجی نیست جز مرگش
ز بی تاثیری اقبال سم گل کرده تریاکم
هوا تازی به خاک ذلتم پامال می دارد
اگر سوی گریبان روکنم سرکوب افلاکم
ز صد مستی قناعت کرده ام با یاد مژگانی
دماغ گردن مینا بلند است از رگ تاکم
مزار کشته تیغ تبسم عالمی دارد
سحر خندد غباری هم اگر برخیزد از خاکم
پرافشان می روم چون صبح ممکن نیست ازادی
چه سازم ار قفس فرسوده های سینه چاکم
ز بی دندانی ایام پیری نعمتم این بس
که فارغ دارد از فکر و خیال رنج مسواکم
طلسمی بسته ام چول شمع کو خلوت کجا محفل
ز رویم رنگ اگر شویند هستی تا عدم پاکم
کمند کس حریف صید ازادم نمی گردد
امل ها رشته درگردن کم است از سعی فتراکم
اگر رنگم پرافشانم اگر بومست جولانم
به هر صورت فضولی دستگاه طبع بیباکم
نمی سوزم نفس بیهوده در تدبیر جمعیت
دم فرصت کسل دارم منش ناچار دلاکم
به حرف و صوت این محمل ندارم نسبتی بیدل
خموشی کرده ام روشن چراغ کنج ادراکم
زین گریه اگر باد برد حاصل خاکم
چون صبح چکد شبنم اشک از دل چاکم
دست من و دامان تمنای وصالت
نتوان چو نفس کردن ازین اینه پاکم
از ابله ام منع دویدن نتوان کرد
انگور نگردد گره ریشه تاکم
بی موج به ساحل نرسد کشتی خاشاک
از تیغ اجل نیست در این معرکه باکم
گردم چمن رنگ نبالد چه خیال ست
عمری ست که در راه تمنای تو خاکم
دارد نفسم پیچ و خم طره رازی
کان را نبود شانه مگر سینه چاکم
از بسمل شمشیر جفا هیچ مپرسید
دارم به نظر ذوق هلاکی که هلاکم
ای همت عالی نظران دست نگاهی
تا چند کشد پستی طالع به مغاکم
دل شمع خیالی ست که تا حشر نمیرد
زنهار تکلف مفروزید به خاکم
بیدل به خیال مژه چشم سیاهی
امروز سیه مست تر از سایه تاکم
ازکجا وهم دو رنگی به قدح ریخته بنگم
حسن، بی رنگ و، من بیخبر ایینه به چنگم
شوخی ام جز عرق شرم درین باغ چه دارد
همچو شبنم گل حیرت چمن اینه رنگم
تهمت الود هوسهای دویی نیست محبت
عکس او گشتم از ایینه زدودند چو زنگم
شیشه برسنگ زدم لیک ز سنگینی غفلت
چشم نگشود درین بزم رگ خواب ترنگم
زبن بیابان به چه تدبیر شوم رام تسلی
هست هر ذره جنون چشمکی از داغ پلنگم
طرفی از شوق نبستم چه به دنیا چه به عقبا
به جهانی دگر افکند فشار دل تنگم
نتوان کرد به این عجز مگر صید تحیر
جوهر اینه دارد پر پرواز خدنگم
در رهت تا نشوم منفعل ساز فسردن
چون نفس کاش به پایی که عیان نیست بلنگم
عالمی شد چو سحر پی سپر بیخودی من
دامن ناز که دارد شکن ارایی رنگم
بی نیازم ز صنمخانه نیرنگ دو عالم
کلک تصویر توام در بن هر موست فرنگم
شور موج خطر افسانه تشویش که دارد
عافیت زورقی اراسته از کام نهنگم
می کشد محمل بیطاقتی شمع تحیر
بیدل ایینه صد رنگ شتابست درنگم
به اقبال حضورت صد گلستان عیش در چنگم
مشو غایب که چون ایینه از رخ می پرد رنگم
شدم پیر و نی ام محرم نوای ناله دردی
محبت کاش بنوازد طفیل پیکر چنگم
به رنگ سایه از خود غافلم لیک اینقدر دانم
که گر پنهان شوم نورم و گر پیدا همین رنگم
ز خاک استانت چشم بی نم می روم اما
دلی دارم که خواهد اب گردید اخر از ننگم
به بیکاری نفسها سوختم با دل سیه کردم
ز دود شمع اخر سرمه دان شد کلبه تنگم
حیا را کرده ام قفل در دکان رسوایی
به رنگ غنچه پنهانست جیب پاره در چنگم
جنون نازنینی دارم از لیلای بیرنگی
که تا گل می کند یادش پری هم می زند سنگم
ز قانون نفس جستم رموز پرده هستی
همین اواز می اید که بسیار است اهنگم
خوشا روزی که نقاش نگارستان استغنا
کشد تصویر من چندانکه بیرون ارد از رنگم
به صرصر داده اند ایینه ناز غبار من
شه فرمانرو ازادی ام اینست اورنگم
به ناهنجاری از خود رفتنم صورت نمی بندد
پر طاووسم و پرگار دارد گردش رنگم
ببینم تا کجا منزل کند سعی ضعیف من
به این یک ابله دل چون نفس عمریست می لنگم
دهد منشور شهرت نام را نقش نگین بیدل
پر پروازگردد گر در اید پای در سنگم
به رنگ گلشن ازفیض حضورت عشرت اهنگم
مشو غایب که چون ایینه از رخ می پرد رنگم
حیا را کرده ام قفل در دکان رسوایی
به رنگ غنچه پنهانست جیب پاره در چنگم
ز مردم بسکه چون ایینه دیدم سخت روییها
نگه در دیده پیچیده است مانند رگ سنگم
خوشا روزی که نقاش نگارستان استغنا
کشد تصویر من چندان که بیرون ارد از رنگم
به رنگ سایه از خود غافلم لیک اینقدر دانم
که گر پنهان شوم نورم و گر پیدا همین رنگم
شدم پیر و نی ام محرم نوای ناله دردی
محبت کاش بنوازد طفیل قامت چنگم
ز خاک استانت چشم بی نم می برم اما
دلی دارم که خواهد اب گردید اخر از ننگم
به ظرف غنچه دشوار است بودن نکهت گل را
نمی گنجد نفس در سینه من بسکه دلتنگم
تنک ظرفی چو من در بزم میخواران نمی باشد
که دور جام بیهوشی است چون گل گردش رنگم
مگر بر هم توانم زد صف جمعیتت رنگی
به رنگ شمع یکسر تیغم و با خویش در جنگم
به وضع احتراز هر دو عالم باج می گیرم
جهانگیر است چون خورشید ناگیرایی چنگم
طرف در تنگنای عرصه امکان نمی گنجد
همان با خوبش دارم کار، گر صلح است و گر جنگم
به وهم عافیت چون غنچه محروم از گلم بیدل
شکستی کو که رنگ دامن او ریزد از چنگم
چکیدنهای اشکم یا شکست شیشه رنگم
نفس دزدیده می نالم نمی دانم چه اهنگم
به ناموس ضعیفی می کشم بار گرانجانی
ندامتگاه مینایی ست خلوتخانه سنگم
نمی دانم چه خواهد کرد حیرت با حباب من
که دریا عرض توفان دارد و من یک دل تنگم
حنایم یک فلک بر بخت سبز خویش می بالد
که با هر بی پر و بالی به پایی می رسد رنگم
تواضع احتراز از هر دو عالم باج می گیرم
جهانگیر است چون خورشید ناگیرایی چنگم
چو اشکم ختم کار جستجو فرصت نمی خواهد
به منزل می رسد در یک چکیدن گام فرسنگم
دم پیری نفس گر می کشم عرض عرق دارد
نوا هم سرنگون گل می کند از خجلت چنگم
اثرها برده ام از حیرت گلزار بیرنگی
به غربال پر طاووس باید بیختن رنگم
غنیمت می شمارم چون فروغ شمع ظلمت را
صفا هم می رود بر باد اگر بر هم خورد رنگم
طرف در تنگنای عرصه امکان نمی گنجد
همان با خویش دارم کار اگر صلحست و گر جنگم
نه دنیا مسکن الفت نه عقبا مأمن راحت
به ذوق امتحان یارب بیفشارد دل تنگم
ز سعی بیخودی نقد اثرها باختم بیدل
جهانی را به عنقا برد بال افشانی رنگم
چمن طراز شکوه جهان نیرنگم
مسلم است چو طاووس سکه رنگم
ز نیستان تعلق به صد هزار گره
نیی نرست که گردد حریف اهنگم
دل ستم زده با تنگنای جسم نساخت
فشار ریخت برون ابگینه از سنگم
بهار دهر ندارد ز خنده اوهام
ذخیره ای که کند میهمانی بنگم
چه نغمه واکشم از دل که لعل خاموشت
بریشم از رگ یاقوت بست بر سنگم
به یاد چشم تو عمریست می روم از خویش
به میل سرمه شکستند گرد فرسنگم
مباد وحشت ناز تو رنگ چین ریزد
به دامن تو نهفته است صورت چنگم
به جز غبار ندانم چه بایدم سنجید
ترازوی نفسم، باد می برد سنگم
به هیچ صورتم از انفعال رستن نیست
عرق سرشت تری چون طبیعت ننگم
چنار تا به کجا عیب مفلسی پوشد
هزار دستم و بیرون استین تنگم
شکسته بالم و در هیچ جا قرارم نیست
به این چمن برسانید نامه رنگم
چو سایه اینه تیره روز خود بیدل
به صیقلی نرساندم مگر خورد زنگم
ز بس گرد وحشت گرفته است تنگم
به یک پا چو شمع ایستاده است رنگم
دلی دارم ازادی امکان ندارد
ز مینا چو دست پری زیر سنگم
نفس دستگاهم مپرس از کدورت
چوایینه ابیست تکلیف رنگم
چه سازم به افسون فرصت شماری
چو عزم شرر در فشار درنگم
کشم تاکجا خجلت نارسایی
به پا تیشه زن چون سراپای لنگم
ز موهومیم تا به اثار عنقا
تفاوت همین بس که نام است ننگم
به تحقیق ره بردم از وهم هستی
به کیفیت می رسانید بنگم
بهاری کز ان جلوه رنگی ندارد
گلش می دهد می به داغ پلنگم
به دریوزه گرد دامان نازش
اگرکف گشایم دمد گل ز چنگم
زگیسو نیاید فسون نگاهش
تو از هند مگذر که من در فرنگم
دلم کارگاه چه میناست بیدل
جرس بسته عبرت به دوش ترنگم
نمی دانم هجوم اباد سودای چه نیرنگم
که از تنگی گریبان خیالش می درد رنگم
مگربر هم توانم زد صف جمعیت رنگی
به رنگ شمع یکسر تیغم و با خویش در جنگم
ز خلق بی مروت بس که دیدم سخت رویی ها
نگه در دیده نتوان یافت ممتاز از رگ سنگم
نمی یابم به غیر از نیست گشتن صیقلی دیگر
چه سازم ریختند ایینه ام چون سایه از رنگم
جنون بوی گل در غنچه ها پنهان نمی ماند
نفس بر خود گریبان می درد در سینه تنگم
تنک ظرفی چو من درمحفل امکان نمی باشد
که چون گل شیشه ها باید شکست از گردش رنگم
به میزان گرانقدر شرر سنجیده ام خود را
مگر از خود برایی ناتوانی گشت همسنگم
طرب هیچ است می بالم، الم وهم است و می نالم
به هر رنگی که هستم اینقدر سامان نیرنگم
مبادا هیچکس تهمت خطاب نسبت هستی
که من زین نام خجلت صد عرق ایینه ننگم
به این هستی قیامت طرفی اوهام را نازم
ز دور نه فلک باید کشیدن کاسه بنگم
به حکم عشق معذورم گر از دل نشنوی شورم
نفس دزدیدن صورم قیامت دارد اهنگم
به وهم عافیت چون غنچه محروم ازگلم بیدل
شکستی کو که رنگ دامن او ریزد از چنگم
مزرع تسلیم ادب حاصلم
سر نکشد گردن اب و گلم
موج گهر نیستم اما ز ضعف
ابله گل کرده ره منزلم
خاک ندامت به سر عاجزی
صبحم اگر تار نفس بگسلم
نفی من ایینه اثبات اوست
حق دمد اندم که کنی باطلم
بار نفس می کشم و چاره نیست
بی تو فتاده ست الم بر دلم
الفت دل سدّ ره کس مباد
کرد همین ابله پا در گلم
عافیتم داد به توفان شرم
راند به دریا عرق ساحلم
خامشی اسباب غنا بود و بس
تا به زبان امده ام سایلم
بر تپشم تهمت راحت مبند
بیضه منه زبر پر بسملم
گرد من از قافله رنگ نیست
کلک مصور چه کشد محملم
نامه برید از چمن خون من
برگ حنایی به کف قاتلم
ابم ازین درد که ان مست ناز
اینه می خواهد و من بیدلم
ننمود غنچه ات انقدر ادب اقتضای تاملم
که ز بوی گل شنود کسی اثر ترانه بلبلم
به خیال مستی نرگست نشدم قدح کش گلشنی
که ترنگ شیشه به دل نزد ز شکست طره سنبلم
ز مقابل تو ضروری ام شده ننگ تهمت دوری ام
ادب امتحان صبوری ام به قفا نشانده کاکلم
نگهی بهانه نازکن، در خلدم از مژه بازکن
که نیازمند محرفی ز کمین تیغ تغافلم
زتصنع من و ما مگو، اثرم ز وهم وگمان مجو
به تحیری نشدم فرو که بیان رسد به تغافلم
خم دستگاه قد دو تا، به چه طاقتم کند اشنا
مکن امتحان اقامتم که ز سر گذشته، این پلم
به فنا بود مگر ایمنی، زکشاکش غم زندگی
که فتاده بر سر عافیت ز نفس غبار تسلسلم
غم ناقبولی ما ومن به که بشمرم من بیخبر
که به رنگ شیشه سرنگون دل اب برده قلقلم
قدمی درین چمن از هوس نگشود ممتحن طلب
که دلیل رفتن دل نشد به هزار جاده رگ گلم
چقدر ز منظر بی نشان شده شوق مایل جسم و جان
که رسیده تا فلک این زمان خم مایه های تنزلم
من بیدل از در عاجزی به کجا روم چه فسون کنم
ز شکست جرات بال و پر قفس افرین توکلم
بی شبهه تحقیق نه شخصم نه مثالم
چون صورت عنقا چه خیال است خیالم
جز گرد جنون خیز نفس هیچ ندارد
این دشت تخیل که منش وهم غزالم
گفتم چو مه نوکنم اظهار تمامی
از خجلت نقصان سپر انداخت کمالم
از چرخ چرا شکوه اقبال فروشم
انم که مرا هم نظری نیست به حالم
با بخت سیه صرفه ای از فضل نبردم
در عرض هنر رستن مو بر سر خالم
از هر مژه صد چاک جگر نسخه فروش است
حیرت چقدر نامه گشود از پر و بالم
هر چند سبک می گذرم از سر هستی
چون رنگ همان پی سپر گردش حالم
حرفیست وجودم ز سراب رم فرصت
چون عمر درین عرصه غبار مه و سالم
هستی المی نیست که یابند علاجش
در اتش خویشم چه کنم پیش که نالم
تدبیر فراقی که ندارم چه توان کرد
بیدل به هوس سوخته ذوق وصالم
تحیر سوخت پروازم فسردن کرد پامالم
به زیر اسمان در بیضه خون شد شوخی بالم
نه پروازم پر افشانی، نه رفتارم قدم سایی
غباری در شکست رنگ دارم، گردش حالم
تمنایی نمی دانم، تو لایی نمی فهمم
جبین ناله ای بر استان درد می مالم
شرار بی دماغم رنج فرصت برنمی دارد
چه امکانست سازد عمر پامال مه و سالم
تب شوقت چه اتش پخت در بنیاد شمع من
که شد سرمایه هستی سراپا حرف تبخالم
ز درد نارساییهای پروازم چه می پرسی
چو مژگان در ازل این نامه واکردند از بالم
نوای درد دل نشنیده اند اخر درین محفل
شکستی کاش می شد ترجمان رنگ احوالم
ز وضع خامش من حیرت دیدار می جوشد
ادب سازم نفس می کاهم و ایینه می بالم
خمار وصل و خرسندی بجوش ای گریه تا گریم
اسیر عشق و بی دردی ببال ای ناله تا نالم
ندانم گل فروش باغ نیرنگ کی ام بیدل
هزار ایینه دارد در پر طاووس تمثالم
ز بس صرف ادب پیمایی عجز است احوالم
به رنگ خامه لغزشهای مژگان کرده پامالم
کف خاکم، غبار است ابروی دستگاه من
به توفان می روم تا گل کند اثار اقبالم
نظرها محرم نشو و نمای من نمی باشد
نهال ناله ام ان سوی عرض رنگ می بالم
همان بهتر که پیش از خاک گشتن بی نشان باشم
دماغ شهرت عنقا ندارد ریزش بالم
به رنگی اب می گردم ز شرم خودنماییها
که سیلابی کند در خانه ایینه تمثالم
چو گل تا زبن چمن دوری به کام ساغرم خندد
به زیر خاک باید رنگها گرداند یک سالم
دلی کو تا به درد اید ز عجز مدعای من
نفس شور قیامت می کند انشا و من لالم
ز اوضاعم چه می پرسی ز اطوارم چه می خواهی
به حسرت می تپم جان می کنم این است اعمالم
ز تأثیر فسونهای محبت نیستم غافل
به گوشم می رسد ا وازها چندانکه می نالم
شرار کاغذم عمریست بال افشاند و عنقا شد
تمنا همچنان پرواز می بیزد به غربالم
ز سازم چون نفس غیر از تپش صورت نمی بندد
چه امکان دارد اسودن دل افتاد ست دنبالم
ندامت توأم اگاهی ام گل می کند بیدل
چو مژگان دست بر هم سوده ام تا چشم می مالم
عمری ست قیامتکده گردش حالم
چون اینه مینای پریزاد خیالم
حسرت ثمر نشو و نمایم چه توان کرد
سر تا به قدم چون مژه یک ریشه نهالم
ایینه من ریخته رنگ ملالی ست
بالیده چینی چو مه از چین هلا لم
بیرنگی ام از شوخی اظهار مبراست
در اینه هم اینه کافیست مثالم
معموره سوادش خط تسخیر جنون نیست
الفت قفس سایه مژگان غزالم
ای تشنه سراغ اثرم سیر عدم کن
در خلوت اندیشه خاکست سفالم
در پرده خواب اینهمه توفان خیالست
نقشی نتوان یافت اگر چشم بمالم
خودبینی شخص اینه ناز مثال است
بر خود نگهی تا من موهوم ببالم
در بزم و ساز طربم سخت خموش است
کو بخت سپندی که شوم داغ و بنالم
ساز سحرم قابل اهنگ نفس نیست
شاید به نسیمی رسد افشاندن بالم
بیدل نفسم سحر بیان خم زلفی است
اشفت جوابی که طرف شد به سوالم
بعد کشتن نیز پنهان نیست داغ بسملم
روشنست از دیده حیران چراغ بسملم
رنگ دارد اتشی از کاروان بوی گل
می توان از موج خون کردن سراغ بسملم
پر فشانیهای یأس اخر به تسکین می کشد
عافیت مفتست اگر باشد دماغ بسملم
منفعل بود از شراب عاریت مینای من
رفتن خون ناگهان پرگرد ایاغ بسملم
باغ اقبالست گر بخت سیاهم خون شود
صد هما طاووس حیرت از کلاغ بسملم
تیغ نازت استین می مالد از جوهر چرا
یک تپیدن می کند خامش چراغ بسملم
جنس دیگر چیست تا از دوستان باشد دریغ
تیغ قاتل هم ز خون نگریست داغ بسملم
دستگاه راحتم منت کش اسباب نیست
در پر خویشست بالین فراغ بسملم
حیرتم دیدی ز سیر عالم رازم مپرس
خار مژگان چیده ام، دیوار باغ بسملم
شوق تا از پر زدن واماند صبح نیستی است
بی نفس خاموش می گردم چراغ بسملم
موج با صد بال وحشت قابل پرواز نیست
جز تپیدن بر نمی دارد چراغ بسملم
چشم قربانی ندارد احتیاج مردمک
باده بی درد است بیدل در ایاغ بسملم
به این طاقت نمی دانم چه خواهد بود انجامم
نگین بی نقش می گردد اگرکس می برد نامم
به رنگ نقش پا دارم بنای عجز تعمیری
به پستی می توان زد لاف معراج از لب بامم
هزاران موج ساحل گشت چندین قطره گوهر شد
همان محمل طراز دوش بیتابیست ارامم
چه اندوزم به این جوش کدورت غیرخاموشی
گلوی شمع می گردد کمند سرمه شامم
نپیچد بر دل کس ریشه شوق گرفتاری
چوتخمم تا گره واکرده ای گل می کند نامم
مگر از خود روم تا مدعای دل به عرض اید
صدایی درشکست رنگ می دارد لب جامم
هنوزم شمع سودا در نقاب هوش می سوزد
سرا پا اتشم اما به طرز سوختن خامم
به چشم بسته غافل نیستم از شوق دیدارت
ز صد روزن به حیرت می تپد در پرده بادامم
شرار برق جولان از رگ خارا نیندیشد
کند صد کوچه بیداد را رنگین گل اندامم
شکوه حسرت دیدار قاصد بر نمی تابد
مگر در محفل جانان برد ایینه پیغامم
گرفتار طلسم حیرت دل مانده ام بیدل
به رنگ اب گوهر نیست بیش از یک گره دامم
چنین ز شرم که گردید سرنگون جامم
که از نگین چو نم از جبهه می چکد نامم
سرشک پرده در حسرت تبسم کیست
برون چو پسته فتاده ست مغز بادامم
به خامشی چه ستم داشت لعل شیرینش
که تلخ کرد چو گوش انتظار دشنامم
غبار گشتم و خجلت نفس شمار بقاست
چه گل کنم که ز گردن ادا شود وامم
دمی ز خویش برایم که چون غبار سحر
شکست رنگ کند نردبانی بامم
چو شمع صبح بهارم چه کار می اید
بسست سایه گل بر سر افکند شامم
حیا ز انجم و افلاک پر عرق پیماست
عبث قدح کش گلجامهای حمامم
شرار کاغذ و اسودگی چه امکان است
غبار صید به غربال می دهد دامم
هزار نامه گشودم ز ناله لیک چه سود
کسی ندیدکه من قاصد چه پیغامم
به رنگ شمع گلم بر سر است و می در جام
اگر خیال نسوزد به داغ انجامم
تلاش کعبه تحقیق ترک اقبال ست
به تار سبحه نبافی ردای احرامم
ز خاک راه تحیر کجا روم بیدل
که پایمال فنا چون نفس به هرگامم
دوری بزمت در غم و شادی گر کند این می قسمت جامم
صبح نخندد بر رخ روزم، شمع نگرید بر سر شامم
صورت و معنی هیچ نبودن، چند زند پروبال نمودن
همچو عرق به جبین تحیر، نقش نگین شد داغ ز نامم
غنچه هم اخراز می رنگش، شیشه طاقت خورد به سنگش
دل ز چه شور جنون بفروشد، بوی خیال تو داشت مشامم
نامه من که پیش تو خواند، قصه من که به عرض رساند
گر جگرم به صد اه تپیدن، تا به لبم نرسید پیامم
در نظرم نه رهیست نه منزل، می گذرم به تردد باطل
شمع صفت ز طبیعت غافل، سر به هوا ته پاست خرامم
پستی طالع خفته به ذلت گشت حصارم ز افت شهرت
پنبه ز گوش تمیز نگیرد گر همه افتد طشت ز بامم
داغ تظلم و شکوه نبودم، بیهده دفتر ناله گشودم
کرد دماغ زمانه مشوش دود ندامت هیزم خامم
چون نفس پر و بال گشایی، سوخت در اتش سعی رهایی
ریشه کشت تعلق جسمم از دل دانه دمیدن دامم
گر بتپد پی جمع رسایل، ور بزند در کسب فضایل
نیست کسی چو طبیعت بیدل باب تأمل فهم کلامم
نشد از سعی تمکین وحشتی اسودگی رامم
تپیدنها چو بسمل ریخت اخر رنگ ارامم
حصاری دارم از گمگشتگی در عالم وحشت
نگردد سنگسار شهرت از نقش نگین نامم
چه سازم با هجوم ابله غیر از زمینگیری
دل خون بسته ای پامال می گردد به هرگامم
خط پرگار دارد ریشه تخم کمال اینجا
مبادا پختگی گردد دلیل فطرت خامم
درین گلشن بهار حیرتم ایینه ها دارد
اگر طایر شوم طاووسم و، ور نخل، بادامم
ز قید من علایق اب در غربال می باشد
رهایی محضری دارد به مهر حلقه دامم
جنون دارد ز مغز استخوانم شعله انگیزی
به طوف سوختن هم کسوت شمع است احرامم
خجالت می کشم ازشوخی اظهارمخموری
ندارم باده تا بال صدایی ترکند جامم
جنون ساز نقط کردم فغانها صرف خط کردم
ولی از سستی طالع کسی نشنید پیغامم
به هر واماندگی ناچار می باید ز خود رفتن
تحیر می شمارد در دل مو گهرگامم
سراغ تیره بختی هم نمی یابم به اسانی
بسوزم خوبش را چون شمع تا روشن شود شامم
ز بس بار خجالت می کشم از زندگی بیدل
نگین در خود فرو رفته ست از سنگینی نامم
چندین مژه بنشست رگ خواب به چشمم
از خون شهید که زند اب به چشمم
کو انقدر ابی که در بن دشت جگرتاب
چون اشک کند یک مژه سیراب به چشمم
جز حیرت از انبوهی مژگان چه خروشد
یک تار نظر وین همه مضراب به چشمم
دور نگهی تا سر مژگان برساندم
گرداند حیا ساغرگرداب به چشمم
گر اطلس افلاک زند غوطه به مخمل
مشکل که برد صرفه ای از خواب به چشمم
ایینه تمثال، تعلق نپذیرد
سامان دو عالم کن و دریاب به چشمم
از دوش فکندم به یک انداز تغافل
بار مژه بود الفت اسباب به چشمم
بی روی توهرچند به عالم زنم اتش
صیقل نزند اینه مهتاب به چشمم
درکعبه به جوش امدم از یاد نگاهت
کج کرد قدح صورت محراب به چشمم
غافل مشو از ضبط سرشک من بیدل
چون ابله اتش به دل است اب به چشمم
از عزت و خواری نه امید است نه بیمم
من گوهر غلتان خودم اشک یتیمم
دل نیست بساطی که فضولی رسد انجا
طور ادبم سرمه اوازکلیمم
هرچند سر و برک متاع دگرم نیست
زین گرد نفس قافله ملک عظیمم
از نعمت بی خواست به کفران نتوان زد
محتاج نی ام لیک کریم است کریمم
از سایه گم گشته مجویید سیاهی
شستندبه سر چشمه خورشید گلیمم
بالیدن من تا ندرد جامه افاق
باریکتر از ریشه تحقیق جسیمم
چشمی نگشودم که به زخمی نتپیدم
عمریست چو عبرت به همین کوچه مقیمم
با تیغ طرف گشته ام از دست سلامت
چون شمع به هر جا سر خویش است غنیمم
بی درد سری نیست سحر نیز درین باغ
صندل به جبین می وزد از دور نسیمم
چون خوشه گندم چه دهم عرض تبسم
از خاک پیام اور دلهای دو نیمم
بیدل نی ام امروز خجالت کش هستی
چون چرخ سر افکنده ادوار قدیمم
شکوه فقر ملک بی نیازی کرد تسلیمم
به اقبالی که دل برخاست از دنیا به تعظیمم
بلندی سرکش است از طینتم چون ابله اما
ادب روزی دو زیر پا نشستن کرد تعلیمم
اگر دامن نمی افشاندم از پس مانده ها بودم
چو فرصت بی نیازی بر دو عالم داد تقدیمم
هوس تا رنگی از شوخی به عرض ارد فضولی کو
فرو در کوه رفت از شرم استغنا زر و سیمم
نقوش ما و من اخر ورق گرداندنی دارد
به درد کهنگی پیش از رقم فرسود تقویمم
طلب کردم ز همت خاتم ملک سلیمانی
فشار تنگی دل داد عرض هفت اقلیمم
مژه هر جاگشودم دولت بیدار پیش امد
به رنگ شمع سر تا پاست استقبال دیهیمم
بهشت نقد، ازادی ست، وعظ دردسر کمتر
هلاک عالم امید نتوان کرد از بیمم
غبار صبحم از پرواز موهومم چه می پرسی
پری بودم که در چاک قفس کردند تقسیمم
ز قدر خلق بیدل صرفه در نیمی نمی باشد
بر اعداد همه هر گه مضاعف می شوم نیمم
تا کی ستم کند سر بی مغز بر تنم
زین بار عبرت ابله دوشست گردنم
طفلی گذشت و رفت جوانی هم از نظر
پیرم کنون و جان به دم سرد می کنم
ماضی گرفت دامن مستقبل امید
از امدن نماند به جا غیر رفتنم
دستی که سر ز دامن دلدار می کشد
از کوتهی کنون به سر خویش می زنم
پایی که بودگرمتر از اشک قطره اش
خوابیده با شکستگی چین دامنم
از بس که سر کشید خم از قامت رسا
دشوار شد چو حلقه سر از پا شمردنم
صبح نفس نسیم دو عالم بهار داشت
صرصر دمید و زد به چراغان گلشنم
سطری ز مو نماند کنون قابل سواد
دیگر چه باید از ورق عمر خواندنم
پوشیده است موی سفیدم به رنگ صبح
چیزی دمیده ام که مپرس از دمیدنم
ان رنگها که داشت خیال این زمان کجاست
افکنده بود اینه در اب روغنم
لبریز کرده اند به هیچم حباب وار
باده است وقف ساغر اگر شیشه بشکنم
بالیدنم دلیل ز خود رفتنست و بس
صبح جنون رمیده پرواز خرمنم
گردانده ام به عالم عبرت هزار رنگ
شخص خیال بوقلمون سایه افکنم
یارب چه بودم و به کجا رفته ام که من
هر گه به یاد خویش رسم گریه می کنم
حشرم خوش است اگر به فراموشی افکند
تا یاد زندگی نشود باز مردنم
بیدل درین حدیقه زتحقیق من مپرس
رنگی که رفت و باز نیاید همان منم
در تجرد تهمتی دیگر ندوزی بر تنم
غیر من تاری ندارد چون نگه پیراهنم
رفت ان فرصت که ساز شوق گرم اهنگ بود
چون سپند از سرمه گیر اکنون سراغ شیونم
حیرتی گل کن گر از تمثال او خواهی نشان
یعنی از ایینه ممکن نیست بیرون دیدنم
با که گویم ور بگوبم کیست تا باورکند
ان پری روبی که من دیوانه اوبم منم
چون حبابم پردههستی فریبی بیش نیست
بحر عریانست اگر بیرون کنی پیراهنم
قید الفتگاه دل را چاره نتوان یافتن
عمرها شد چون نفس در اشیان پر می زنم
در سراغم ای نسیم جستجو زحمت مکش
رفته ام چندانکه نتوانی به یاد اوردنم
بسکه سر تا پای من وحشت کمین بیخودیست
نیست بی اواز پای دل شکست دامنم
سوی بیرنگی نفس هردم پیامم می برد
می رسد گردم به منزل پیشتر از رفتنم
بیدل از بس مانده ام چون کوه زیر بار درد
ناله جای گرد می گردد بلند از دامنم
دیده ای داری چه می پرسی ز جیب و دامنم
چون حباب از شرم عریانی عرق پیراهنم
رفته ام بر باد تا دم می زنم تایید صبح
اسمان گردی عجب می ریزد از پرویزنم
اضطراب شعله در اندیشه خاکستر است
تا نفس باقیست از شوق فنا جان می کنم
همچو گل بهر شکستم افتی در کار نیست
رنگ هم از شوخی اتش می زند در خرمنم
دورگرد عجزم اما در شهادتگاه شوق
تیغ او نزدیکتر از رگ بود باگردنم
مرکز خط امانم از هجوم اشک خلق
چشم حاسد بود سامان دعای جوشنم
تا قناعت دستگاه خوان توقیر من است
اب چون ایینه افکنده ست نان روغنم
صورت ایینه خورشید، خورشید است و بس
برنمی دارد خیال غیر، طبع روشنم
جوهر ازادی بوی گلم پوشیده نیست
از تصنع رنگ نتوان ریخت بر پیراهنم
در دبستان تامل پیش خود شرمنده کرد
معنی موهوم یعنی دل به دنیا بستنم
دانه ای من در زمین نارسیدن کشته ام
عمرها شد پای خواب الوده این دامنم
بسکه از خود رفته ام بیدل به جست وجوی خویش
هر که بر گمگشته ای نالیده دانستم منم
شرار کاغذ فرصت کمینم
چراغان نگاه واپسینم
ز خط سرنوشتم می توان خواند
گریبان چاکی لوح جبینم
غم درد دلم، اه حزینم
نبودم، نیستم، گر هستم اینم
به مستی از عدم واکرده ام چشم
چه خواهم دید اگر او را نبینم
نوای عجز اگر فهمیده باشی
به چندین صور میخندد طنینم
چه تلخ افتاد اب گوهر من
که نتواند فرو بردن زمینم
حلاوت می مکد چون شمع انگشت
به قدر خودگداز ابگپنم
چو نقش پا و من جولان حرف است
زکوتاهی به دامن نیست چینم
زنیرنگ تک وتازم مپرسید
سوار حیرتی ایینه زینم
غبارم را امید دامنی نیست
ندانم بر سر خود کی نشینم
چو شمع از نارساییهای اقبال
به پا افتاد دست از استینم
د کان جنس نامم تخته اولی ست
نگین بندید بر نقش نگینم
اگر بیدل به فردوسم نشانند
همان الوده دنیاست دینم
برون دل نتوان یافت گرد جولانم
چو رنگ قطره خون رفته ست می دانم
زهی تصرف وحشت که چون پر طاووس
به جوش اینه خفتن نکرد حیرانم
تحیرم، تپشم، برق ناله ام، داغم
چو درد عشق به چندین لباس عریانم
حساب کسوتم از دستگاه عجز مپرس
هواست نیم نفس تکمه گریبانم
چو دشت دعوی ازادی ام جنون دارد
ز دست خاک رهایی نچیده دامانم
نداشت خاتم دیگر نگین عافیتی
به روی ابله کندند نام جولانم
چو صبح اگر همه پروازم از فلک گذرد
چه ممکنست برون قفس پرافشانم
هزار رنگ چو طاووس سوختم اما
نکرد شعله ز بی روغنی چراغانم
نفس متاع سزاوار خودفروشی نیست
چو صبح دامن من چیده است دکانم
تأمل ازگره هستی ام گشود عدم
نگه به خاک چکید از فشار مژگانم
دماغ نشئه تحقیق اگر رسا گردد
برون ز خویش روم انقدر که نتوانم
بساط بند تعلق نچیده ام بیدل
به غیر ناله من نیست در نیستانم
به سودای بهار جلوه ات عمریست گریانم
پر طاووس دامانی که نم چیند ز مژگانم
لبم از شکوه مگشا تا نریزی خون حسرت ها
خموشی پنبه است امشب جراحتهای پنهانم
جنون کو تا غبار دستگاه مشربم گیرد
که دامنها فرو رفته ست در چاک گریبانم
گداز انفعالم مانعست از هرزه گردیها
به این نم یک دو دم شیرازه خاک پریشانم
دل هر ذره رنگ خانه ایینه می ریزد
به دیدار تو گر خیزد غبار از چشم حیرانم
چوگل هر چند فرصت غیر تعجیلم نمی خواهد
بهار عالمی طی می شود تا رنگ گردانم
کدورت بر نمی دارد دماغ انتظار من
محبت می دهد ساغر ز چشم پیر کنعانم
سببها پر فشانست از نوای ساز رسوایی
هم ندارم اینقدر بهر چه عریانم
نه من از خود طرب حاصل، نه غیر از وضع من خوشدل
همان در خانه مفلس فضولیهای مهمانم
مزاح وحشت اجزایم تسلی بر نمی دارد
به گردون می برم چون صبح گردی راکه بنشانم
به یک وحشت ز چندین مدعا قطع نظر کردم
جهان در طاق نسیان نقش بست از چین دامانم
ز حرف پوچ بی مغزان سراپا شورشم بیدل
ز وحشت چاره نبود همچو اتش در نیستانم
به نقش سخت رویی های مردم بس که حیرانم
رگ سنگست همچون جوهر ایینه مژگانم
گلی جز داغ رسوایی در اغوشم نمی گنجد
ز سر تا پا چو جام باده یک چاک گریبانم
حباب از پیرهن ایینه داری می کند روشن
به پوشش ساختم تا اینقدرکردند عریانم
اگر بنیاد مینا خانه گردون به سنگ اید
منش در چشم همت یک شکست اشک می دانم
چراغ کشته دودش زیر دست داغ می باشد
ز نقش پا فروتر می تپد گرد بیابانم
قیامت داشت بی روی تو شمع انجمن بودن
گدازم اب زد تا سوختن گردید اسانم
ندارم در دبستان محبت شوق بیکاری
به یادت سطر اشکی می نویسم ناله می خوانم
تماشا مشربم از ساز راحتها چه می پرسی
جهان افسانه گردد تا رسد مژگان به مژگانم
به تدبیر جنونم ره ندارد حکم مستوری
چو مغز پسته هر چند استخوان باشدگریبانم
عرق پیمای شبنم چون سحر عمریست می تازم
ندارم انقدر ابی که گرد خویش بنشانم
درین محفل مبادا از زبان گردن کشم بیدل
چو شمع از فیض خاموشی گریبان ساز دامانم
ز صد ابرام بیش است انفعال چشم حیرانم
ادب پرورده عشقم نگه را ناله می دانم
تماشای دو رنگی برنمی دارد حباب من
نظر تا بر تو واکردم ز چشم خویش حیرانم
به رنگ ابر در یاد تو هر جا گریه سرکردم
گهر افشاند پیش از پرده های دیده دامانم
بیا ای افتاب کشور امید مشتاقان
چو صبحم طایر رنگی است بر گرد تو گردانم
در این حرمانسرا هر کس تسلی نشئه ای دارد
دماغ گنج بر خود چیدنم این بس که حیرانم
خیالی نیست در دل کز شرر بالی نیفشاند
جنون دارد تب شیر از خس و خار بیابانم
مپرسید از سواد معنی اگا هان این محفل
که طومار سحر در دستم و محتاج عنوانم
پر و بال نفس فرسود و پروازی نشد حاصل
کنون دستی زنم بر هم پشیمانم، پشیمانم
چو گوهر موجها پیچید بر هم تا گره بستم
سر راحت به دامن چیده چندین گریبانم
به این وسعت اگر چیند تغافل دامن همت
جهانی را توان چون چشم، پوشیدن به مژگانم
ندانم بیش ازین عشق از من بیدل چه می خواهد
غریبم، بینوایم، خانه ویرانم، پریشانم
نی قابل سودم نه سزاوار زیانم
چون صبح غباری به هوا چیده دکانم
عمری ست چو گردون به کمند خم تسلیم
زه در بن گوش که کشیده است کمانم
غیر از دل سنگین تو در دامن این کوه
یک سنگ ندیدم که ننالد ز فغانم
هستی نه متاعی ست که ارزد به تکلف
دل می کشد این بار و من از شرم گرانم
موج گهر از دوری دریا به که نالد
فریاد که در کام شکستند زبانم
چون رنگ فسردن اگرم دست نگیرد
بالی که ندارم به چه اهنگ فشانم
چون پیر شدم رستم از افات تعین
در قد دوتا بود نهان خط امانم
مستان بخروشیدکه من نیز به تکلیف
پیغام دماغی به شنیدن برسانم
حرفم همه زان نرگس میخانه پیام است
گر حوصله ای هست ببوسید دهانم
نامنفعلی منفعل زندگی ام کرد
چندان نشدم اب که گردی بنشانم
بیدل نکند موج گهر شوخی جولان
در سکته شکسته ست قدم شعر روانم
هر چند درین مرحله بی تاب و توانم
چون ابله سر در قدم راهروانم
بر قمری و بلبل ز نشاطم مسرایید
من بوی گلم ناله رنگین فغانم
دیدار طلب زهره گفتار ندارد
در جوهر ایینه شکسته ست زبانم
بار سر دوشم نه جوانیست نه پیری
خم گشته فکر خودم از بس که گرانم
جرأت ز خیالم به چه امید بنازد
فرصت شمر تیر نشسته ست کمانم
چون موج گهرصرفه نبردم ز تأمل
زبن عرصه برون برد همین ضبط عنانم
بر شهرت عنقا نتوان بست خموشی
گردی که ندارم به چه ابش بنشانم
جز وهم تمیز من و موهوم که دارد
برده ست ضعیفی چو میانت ز میانم
از کوشش بی حاصل عشاق مپرسید
مرکز به بغل چون خط پرگار دوانم
مکتوب شکست از پر رنگم مگشایید
شاید که پیامی به شنیدن برسانم
چون صبح چه نازم به متاع رم فرصت
از دامن برچیده بلند است دکانم
بی دامن و جیب است لباس من مجنون
بیدل ز تکلف چه درم یا چه فشانم
باز دل مست نوایی ست که من می دانم
این نوا نیز ز جایی ست که من می دانم
محمل و قافله و ناقه درین وحشتگاه
گردی از بانگ درایی ست که من می دانم
خونم اخر به کف پای کسی خواهد ریخت
این همان رنگ حنایی ست که من می دانم
چشم واکردم و توفان قیامت دیدم
زندگی روز جزایی ست که من می دانم
اب گردیدن و موجی ز تمنا نزدن
پاس ناموس حیایی ست که من می دانم
نیست راهی که به کاهل قدمی طی نشود
پای خوابیده عصایی ست که من می دانم
در مقامی که بجایی نرسد کوششها
ناله اقبال رسایی ست که من می دانم
ساز تحقیق ندارد چه نگاه و چه نفس
سر این رشته بجایی ست که من می دانم
طلبت یأس تپیدن هوس عشق وفاست
کار دل نام بلایی ست که من می دانم
ای غنا شیفته با این دل راحت محتاج
فخر مفروش گدایی ست که من می دانم
عشق زد شمع که ای سوختگان خوش باشید
شعله هم اب بقایی ست که من می دانم
حیرتم سوخت که از دفتر عنقایی او
جهل هم نسخه نمایی ست که من می دانم
بود عمری به برم دلبر نگشوده نقاب
بیدل این نیز ادایی ست که من می دانم
دلیل کاروان اشکم اه سرد رامانم
اثر پرداز داغم حرف صاحب درد رامانم
رفیق وحشت من غیر داغ دل نمی باشد
دربن غربتسرا خورشید تنهاگرد رامانم
بهار ابروبم صد خزان خجلت به بر دارد
شکفتن در مزاجم نیست رنگ زرد رامانم
به حکم عجز شک نتوان زدود از انتخاب من
دربن دفتر شکست گوشهای فرد رامانم
به هر مژگان زدن جوشیده ام با عالم دیگر
پریشان روزگارم اشک غم پرورد رامانم
شکست رنگم وبر دوش اهی می کشم محمل
درین دشت از ضعیفی کاه باد اورد رامانم
تمیز خلق از تشویش کوری برنمی اید
همه گر سرمه جوشم در نظرهاگرد رامانم
نه داغم مایل گرمی نه نقشم قابل معنی
بساط ارای وهمم کعبتین نرد را مانم
به خود اتش زنم تا گرم سازم پهلوی داغی
ز بس افسرده طبعیها تنور سرد رامانم
خجالت صرف گفتارم ندامت وقف کردارم
سراپا انفعالم دعوی نامرد رامانم
نه اشکی زیب مژگانم نه اهی بال افغانم
تپیدن هم نمی دانم دل بی درد رامانم
به مجبوری گرفتارم مپرس از وضع مختارم
همه گر امدی دارم همان اورد رامانم
فلک عمریست دور از دوستان می داردم بیدل
به روی صفحه افاق بیت فرد رامانم
نه فکر غنچه نی اندیشه گل می کند شبنم
به مضمون گداز خود تأمل می کند شبنم
هم از ضبط نفس رنگ طلسم غنچه می بندد
هم از اشک پریشان طرح سنبل می کند شبنم
درین گلشن که راحت برده اند از بستر رنگش
به امید ضعیفی ها توکل می کند شبنم
به اهی بایدم سیماب کرد ایینه دل را
نفس تا گرم شد ترک تحمل می کند شبنم
اگر مشق خموشی کامل افتد داستان گردد
به حیرت شهرت منقار بلبل می کند شبنم
توهم از خود برون ا محو خورشید حقیقت شو
به یک پرواز جزو خویش را کل می کند شبنم
گذشتن بی تغافل نیست از توفان این گلشن
همان از پشت خم ارایش پل می کند شبنم
چکد اشک ندامت چول نفس بی دست و پا گردد
هوا انجاکه ماند از پر زدن گل می کند شبنم
طرب خواهی دمی بر سنگ زن پیمانه عشرت
قدح ها از گداز شیشه پر مل می کند شبنم
ز بس بی حاصل افتاده ست سیر رنگ و بو اینجا
هزار ایینه محو یک تغافل می کند شبنم
حیا هم در بهارستان شوخی عالمی دارد
عرق را مایه عرض تجمل می کند شبنم
ز بیرنگی به رنگ اورد افسون دویی ما را
به ذوق ایینه سازی تنزل می کند شبنم
تو محرم نشئه اسرار خاموشان نه ای ورنه
درین گلزار بیش از شیشه قلقل می کند شبنم
ز سامان عرق بیدل خطش حسنی دگر دارد
گهر در رشته موج رگ گل می کند شبنم
اگردریا نگیرد خرده بر بیش و کم شبنم
ز مغروری ندارند این گل اندامان غم شبنم
صبا بوی سر زلف که می ارد درین گلشن
که زخم گل ندارد التیام از مرهم شبنم
نزاکت اشنای دل ندارد چاره از حیرت
مگر ایینه دربابد زبان همدم شبنم
بقا در عرض شوخیها همان رنگ فنا دارد
نباشد مختلف اب و هوای عالم شبنم
هوای وحشت اهنگ در جولانگه امکان
زمین تا چرخ لبریز است از زبر و بم شبنم
بجز تیغت که بر دارد سر افتاده ما را
همان خورشید می چیند بساط مبهم شبنم
به چشم محو گلزارت نگه شوخی نمی داند
تحیر می کشد همواری از پیچ و خم شبنم
غبار عاشقان با عهد خوبان توأمی دارد
ز رنگ و بوی گل دریاب انداز رم شبنم
تو هم مژگان نبندی تا ابدگر دیده نگشایی
که محو انتظارکیست چشم پر نم شبنم
درین گلشن که شخص از شرم پیدایی عرق دارد
سحرگل کرد اماگشت اخر محرم شبنم
طلسم حیرتست ایینه دار شوکت هستی
مدان جز حلقه چشمی نگین با خاتم شبنم
عرق ریز حنا صد رنگ توفان در بغل دارد
مگیر ای جوش گل از ناتوانیها کم شبنم
طربها خاک توست انجاکه دل بی مدعا گردد
درین گلشن چمن فرشست بیدل مقدم شبنم
دل را به یاد روی کسی یاد می کنم
ایینه کرده ام گم و فریاد می کنم
بوی پیامی از چمن جلوه می رسد
از دیده تا دل اینه ایجاد می کنم
خاکم به باد می رود و اتشم به اب
انشای صلحنامه اضداد کنم
چون صبح بسکه فرصت پرواز نارساست
رنگ پریده را نفس امداد می کنم
علم و عمل فسانه تمهید خواب کیست
عمریست هر چه می شنوم یاد می کنم
قد خمیده نسخه تدبیر جانکنی است
سر گوشیی به تیشه فرهاد می کنم
در ضمن ناله ای که دل از یاس می کشد
پروازهاست کز پرش ازاد می کنم
افسانه تظلم حیرت شنیدنی است
دست بلندی از مژه ایجاد می کنم
دل اب گشت و خجلت جان سختی ام نرفت
ایینه می گدازم و فولاد می کنم
مینای دل به ذوق خیالی شکسته ام
ارایش جهان پریزاد می کنم
کیفیت میان تو باغ تصور است
مو در دماغ خامه بهزاد می کنم
بیدل خرابی ام نفس وحشتست و بس
دل نام عالمی که من اباد می کنم
امدم طرح بهار تازه ای انشا کنم
یک دوگلشن بشکفم چشمی به رویت واکنم
از فسردن هر بن مویم مزار حیرتست
زان تبسمها جهانی مرده را احیا کنم
در خماراباد امکان ساغر دیگر کجاست
التفاتی واکشم زان چشم و مستیها کنم
غنچه خرمن می کند شوقم زمین تا اسمان
بوسه واری گر به خاک استانت جا کنم
فکر ان قامت جهانی را بلند اوازه کرد
رخصت نازی که من هم مصرعی رعنا کنم
شرم حسنم ساغر تکلیف چندین بیخودیست
بر قفا افتم چو مژگان گر مژه بالا کنم
در شکایت نامه ام چون کاغذ اتش زده
نقطه پر پیدا کند تا نامه بر پیدا کنم
ناز پرورد تغافل خانه یکتایی ام
هر کجا ایینه ای را بینم استغنا کنم
قطره اشکی به توفان اورم کز حسرتش
تشنه کامی را صدای ساغر دریا کنم
عشق بیدل گر بساط نازم اراید چو شمع
انقدر گردن کشم از خود که سر را پا کنم
وحشتی کو تا وداع اینهمه غوغا کنم
نغمه ساز دو عالم را صدای پا کنم
هیچ موجی از کنار این محیط اگاه نیست
من ز خود بیرون روم تا ساحلی پیداکنم
ناخنی در پرده طاقت نمی یابم چو شمع
می زنم اتش به خود تا رفع خار پا کنم
یکنفس اگاهی ام چون صبح بود اما چه سود
گرد از خود رفتنم نگذاشت چشمی واکنم
می شود در انتظارت اشک و می ریزد به خاک
حسرت چندی که من با خون دل یکجا کنم
حیرت از ایام وصلم فرصت یادی نداد
کز بهار رفته رنگی در خیال انشا کنم
گرد راه حسرتم وامانده جولان شوق
بایدم از خویش رفت اندم که یاد پا کنم
تاجر عمرم ندارم غیر جنس کاستن
به که با این سود خجلت هم به خود سودا کنم
هر سر مویم درین وادی به راهی رفته است
ای تپیدن مهلتی تا جمع این اجزا کنم
یار گرم پرسش و من بیخبر کو انفعال
تا ز موج اب گردیدن سری بالا کنم
عمر من چون شعله تصویر در حیرت گذشت
بخت کو تا یک شرر راه تپیدن واکنم
شوخی امواج، اغوش وداع گوهر است
عالمی سازم تهی تا در دل خود جا کنم
کلفت امروز هر چند انقدرها بیش نیست
لیک کو رنگی که برگردانم و فردا کنم
اعتبارات جهان حرفی ست من هم بعد ازین
جمع سازم احتیاج و نامش استغنا کنم
بیدماغی اینقدر سامان طراز کس مباد
خانه باید سوختن تا اتشی پیدا کنم
در تحیل ساقی این بزم ساغر چیده است
تا به کی بینم پر طاووس و مستیها کنم
بیدل از گردون نصیب من همان لب تشنگی است
گر همه مانند ساحل ساغر از دریا کنم
چون سپند اظهار مطلب ازکجا پیداکنم
سرمه می گردم اگر خواهم صدا پیدا کنم
دست گیرایی دگر باید که کار پا کنم
کو ز جا برخاستن تا من عصا پیداکنم
عیش رسوایی غبار اندوز مستوری مباد
می رمد عریانی از من گر قبا پیداکنم
هر گهر موجی و هر ایینه دارد جوهری
از کجا یارب دل بی مدعا پیدا کنم
خاک من در سجده گاه عجز داغ حیرتست
تا سری بردارم و دست دعا پیداکنم
شمع بزم وحدتم در من سراغ من گم ست
واگدازم خویش را تا نقش پا پیدا کنم
چون گل از وحشت نسیمی های ان گلشن کجاست
انقدر فرصت که رنگ رفته را پیدا کنم
بی تمیزی چون خط پرگار مفت جستجو
انتها گل می کند گر ابتدا پیدا کنم
بس که خلوت پروران این چمن بی پرده اند
اب می گردم چو شبنم تا حیا پیدا کنم
بی جنون از کلفت اسباب رستن مشکل است
خانه بر اتش فروشم تا صفا پیداکنم
نغمه یأسم مپرس از دستگاه ساز من
بشکنم رنگ دو عالم تا صدا پیداکنم
در دماغ گردشم پرواز دارد اشیان
بال می گردم اگر چون رنگ پا پیدا کنم
منت خویش از سراب وهم هستی تا به کی
به که گم گردم ز خود هم تا تو را پیدا کنم
مدٌ عمرم چون نگه بیدل به حیرانی گذشت
گوشه چشمی نشد پیداکه جا پیداکنم
کو فضایی که نفس را ز دل ازاد کنم
خانه تنگ است برون ایم و فریاد کنم
شرم بی حاصلی عمر نمی ساز نکرد
تا جبینی ز ندامت عرق اباد کنم
بر نمی داردم از خاک تلاشی که مراست
نردبانی مگر از ابله ایجاد کنم
قابلیت گل سرمایه استعداد است
رنگ کو تا طرف سیلی استاد کنم
گر خموشی دهدم صلح به جمعیت دل
ما و من پیشکش تهمت اضداد کنم
نام عنقا بنشان به که نگردد ممتاز
بر نگین زین دو نفس عمر چه بیداد کنم
عالمی چشم به ویرانی من دوخته است
به که بر سر فکنم خاک و دلی شاد کنم
تاب محرومی پرواز ندارم ور نه
بال و پر بشکنم و خانه صیادکنم
بی خزان است بهار چمنستان خیال
هر چه پیش اید از ان بگذرم و یاد کنم
هر قدم در ره او کعبه و دیر دگر است
اه یک سجده جبین خشت چه بنیاد کنم
بیدل از ما و تو حیران حساب غلطم
من نویسم به دل و بر سر ان صاد کنم
باده ندارم که به ساغرکنم
گریه کنم تا مژه ای تر کنم
کو تب شوقی که دم واپسین
اینه را ابله بستر کنم
صف شکن ناز توانایی ام
تیغ گر از پهلوی لاغر کنم
تا نگهی در تپش ارام شمع
ناخن پا تا مژه شهپر کنم
تهمت اسودگی ام داغ کرد
رفع خجالت به چه جوهرکنم
کاش درین عرصه به رنگ شرار
از نفس سوخته سر برکنم
در همه کارم اگر این است جهد
خاکبه سر از همه بهترکنم
نیست کسی دادرس هیچکس
رعد نی ام گوش که را کر کنم
تر شود از شرم لب تشنه ام
خشکی اگر تهمت ساغر کنم
عزتم این بس که چو موج گهر
پای به دامن کشم و سر کنم
حسرت دیدار نیاید به شرح
تا به کجا اینه دفترکنم
بیدل از ان جلوه نشان می دهد
قلزمی از قطره چه باورکنم
به کمین دعوی هستی ام که چو شمعش از نظر افکنم
هوس سری ته پاکشم رگ گردنی به سر افکنم
ز غبار عالم مختصر چه هوای سیم و چه فکر زر
اثری نچیده ام انقدرکه بروبم و به در افکنم
به سواد دوری حرص وکد چه امید محمل من کشد
فلک اطلسش مگراورد که جلی به پشت خر افکنم
اگرم دهد طلب وفا به بنای داغ غمت رضا
دو جهان به اتش دل گدازم و طرح یک جگر افکنم
نتوان شدن به وفا قرین مگر از سجود ادب کمین
چو سرشک پاکشدم جبین که به ان مکان گذر افکنم
المی که بر جگراورم به کجا ز سینه براورم
که به کوه اگرگذر اورم به صدایش ازکمر افکنم
چقدر به عرصه اب وگل کندم مصاف هوس خجل
مژه ای زگرد شکست دل به هم ارم و سپر افکنم
به رهی که محمل نیک وبد هوس سجودتومی کند
سرخویشم از مژه پا خورد چو به پیش پا نظر افکنم
چو سحاب می پرم از تری به هوای منصب محوری
مگر انفعال سبکسری عرقی کند که پر افکنم
به چنین بضاعت شعله زن من بیدل و غم سوختن
که چو شمع در بر انجمن شرر است اگر گهر افکنم
بعد ازین از صحبت این دیو مردم رم کنم
غول چندی در بیابان پرورم ادم کنم
در مزاج بدرگان جز فحش کم دارد اثر
زخم سگ را بی لعاب سگ چسان مرهم کنم
عالمی رنج توقعهای بیجا می کشد
کوس شهرت انتظاران بشکنم یا نم کنم
چون خبیث افتاد طبع از طینت ناپاک او
خوک را حلواکشم در پیش تا ملزم کنم
با فساد جوهر ذاتی چه پردازد صلاح
ادمیت کو اگر از خرس مویی کم کنم
هرزه کاریها درین دل مردگان از حد گذشت
بعد ازین ان به که گر کاری کنم ماتم کنم
هیچم اما در طلسم قدرت نیرنگ دهر
چون عدم کاری که نتوان کرد اگر خواهم کنم
صنعتی دارد خیال من که در یک دم زدن
عالمی را ذره سازم ذره را عالم کنم
حکم تقدیر دگر در پرده کلک منست
هر لئیمی راکه خواهم بی کرم حاتم کنم
ننگ همت گر نباشد پوچ بافیهای وهم
بر سماروغی نویسم جاه و چتر جم کنم
تا خجالت بشکند باد بروت سرکشی
موی چینی بر علمهای شهان پرچم کنم
از صفا ایینه دار یک جهان دل می شود
سنگ خشتی راکه من با نقش خود محرم کنم
بسکه در ساز کلامم فیض اگاهی است عام
محرم انصاف گرددگرکسی را ذم کنم
عبرت ایجادست بیدل تنگی اغوش شرم
بی گریبان نیستم هر چند مژگان خم کنم
زان پری چون شیشه تا کی شکوه ای خالی کنم
می رود دامانش از کف گر دلی خالی کنم
جنس حیرت گرم دارد روز بازار جمال
کاش من هم یک نگه ایینه دلالی کنم
خاک من دارد سحر در جیب و خاری می کشد
همتی کو کاین بنای پست را عالی کنم
دست ز اسباب جهان برداشتم اما چه سود
دل اگر بردارم از خود بار حمالی کنم
کثرت اثار در ترک تماشا وحدت است
چشم پوشم انچه تفصیلی ست اجمالی کنم
ابروی شمع اخر ریخت اشک بی اثر
ارزوی مرده را تا چند غسالی کنم
سوختن همچون چنار اسان نمی اید به دست
نوبر این رنگ شاید در کهنسالی کنم
اتش افتد در بنای فقر و من از سوز دل
گر هوس را ابیار گلشن قالی کنم
نا امید طاقت پرواز تا کی زیستن
ناله بیکارست وقف بی پر و بالی کنم
بر نیامد نه سپهر از چاره ی مخمور من
شیشه دیگر تو هم پر ساز تا خالی کنم
عاجزی بیدل ندارد چاره از خفّت کشی
نقش پایم تاکجا تدبیر پا مالی کنم
ای طرب وجدی که باز اغوش گل وامی کنم
بعد سالی چون بهار این رنگ پیدا می کنم
چار دیوار توهم سدّ راه شوق چند
کعبه ای دارم به پیش، اهنگ صحرا می کنم
ساقی بزم نشاط امروز شرم نرگسی است
از عرق چون ابر طرح جام و مینا می کنم
حسن خلقی در نظر دارم که افسون هوس
گر همه ایینه بینم در دلش جا می کنم
چون شفق هرچند بر چرخم برد پرواز رنگ
همچنان سیر حنای ان کف پا می کنم
در طربگاه حضورم بار فرصت داده اند
روزکی چند انتخاب ارزوها می کنم
یک نگه دیدار می خواهم دو عالم حوصله
می گدازم کاینقدر طاقت مهیا می کنم
زین کلامم معنی خاصیت سود اتفاق
غیر پندارد به حرف و صوت سودا می کنم
در دبستان محبت طور دانش دیگر است
سجده می خوانم خط پیشانی انشا می کنم
حیرتم بیدل سفارشنامه ایینه است
می روم جایی که خود را او تماشا می کنم
بعد ازین در گوشه دل چون نفس جا می کنم
چشم می پوشم جهانی را تماشا می کنم
زان دهان بی نشان هرگاه می ایم به حرف
بر لب ذرات امکان مهر عنقا می کنم
تا چه پیش اید چو شمعم زین شبستان خیال
صیقل ایینه زان نقش کف پا می کنم
مدعای دل به لب دادن قیامت داشته ست
رو به ناخن می تراشم کاین گره وا می کنم
بی تمیزی کفر و اسلامم برون اورده اند
هرچه باشد بس که محتاجم تقاضا می کنم
نقد فطرت اینقدر مصروف نادانی مباد
خانه بازار است من در پرده سودا می کنم
از چراغ دیده خفاش می گیرم بلد
تا سراغ خانه خورشید پیدا می کنم
چون گهر خودداری ام تاکی در ساحل زند
دست می شویم ز خویش و سیر دریا می کنم
برکه نالم از عقوبت های بیداد امل
اه از امروزی که صرف فکر فردا می کنم
ناله دردی گر از من بشنوی معذور دار
غرقه توفان عجزم دست بالا می کنم
بیدل از سامان مستی های اوهامم مپرس
دل به حسرت می گدازم می به مینا می کنم
گاهی به ناله گه به تپش گرد می کنم
یعنی دل گداخته ام، درد می کنم
عمری ست گرمی قدحش باده پرور است
شیری که چون سحر به نفس سرد می کنم
محراب تیغ یار و من از سجده بی نصیب
گویا وضو به زهره نامرد می کنم
یارب مباد زحمت محمل کشان ناز
از پا فتاده نی که ره اورد می کنم
فقرم به صد هزار غنا ناز می کند
کاری که از هوس نتوان کرد می کنم
بر نسخه خیال فریب نه اسمان
تحقیق می نویسم و یک فرد می کنم
با خود حساب غیر چه مقدار حیرت است
عکسی که نیست اینه پرورد می کنم
غربت به الفت وطن از من نمی رود
در دل برون دل چو نفس گرد می کنم
گردانده ام به ذوق خزان صد هزار رنگ
بیدل هنوز برگ گلی زرد می کنم
شمع سان چشمی کز اشک اتشین تر می کنم
گردن مینا به دستم می به ساغر می کنم
شعله ها را سیر خاکستر عروجی دیگر است
جمله پروازم اگر سر در ته پر می کنم
گر بخوانم قصه عیش تهی از خود شدن
عالمی را بهر این کشتی قلندر می کنم
دستگاه قطع امید دو عالم سرکشی ست
چون دم شمشیر پهلویی که لاغر می کنم
مرگ می خندد به فهم غافل من تا ابد
بی تو گر یک لحظه خود را زنده باور می کنم
گر همه تنهایی اقبال است ننگ اختری ست
گریه بر حال یتیمی های گوهر می کنم
صد نیستان ناله بیمار دارد در بغل
ان نمی کز بوریایش فکر بستر می کنم
پُر تبهکارم مپرس از معبد توفیق من
بیشتر غسل از فشار دامن تر می کنم
چون خط پرگار می باید زمینگیرم گذشت
زیر پا می ایدم سر گر رهی سر می کنم
چشم یعقوبم که در راه نسیم پیرهن
بوی گل پرورده بادامی مقشُر می کنم
دامن مقصود صبحم پر بلند افتاده است
دست بر خود می فشانم گرد دیگر می کنم
هیچکس بیدل رهین منت راحت مباد
کوه می گردد همه گر سایه بر سر می کنم
چیزی از خود هر قدم زیر قدم گم می کنم
رفته رفته هر چه دارم چون قلم گم می کنم
بی نصیب معنی ام کز لفظ می جویم مراد
دل اگر پیدا شود دیر و حرم گم می کنم
ای هوس دود تعین بر دماغ من مپیچ
زیر این پرچم چو شمع اخر علم گم می کنم
تشنه کام حرص می میرد قناعت تا ابد
یک عرق گر از جبین شرم نم گم می کنم
دعوی خضر طریقت بودنم اواره کرد
اندکی گر کم شود این راه کم گم می کنم
تا غبار وادی مجنون به یادم می رسد
اسمان بر سر، زمین، زیر قدم گم می کنم
رنگ و بو چیزی ندارد غیر استغنا بهار
هر چه از خود گم کنم با او بهم گم می کنم
دل نمی ماند به دستم طاقت دیدارکو
تا تو می ایی به پیش ایینه هم گم می کنم
عالم صورت برون از عالم تنزیه نیست
در صمد دارم تماشا گر صنم گم می کنم
قاصد ملک فراموشی کسی چون من مباد
نامه ای دارم که هر جا می برم گم می کنم
دم مزن از جستجوی شوق بی پروای من
هر چه می یابم ز هستی تا عدم گم می کنم
بر رفیقان بیدل از مقصد چه سان ارم خبر
من که خود را نیز تا انجا رسم گم می کنم
چون شرار کاغذ امشب عیش خرمن می کنم
می زنم اتش به خویش وگل به دامن می کنم
محرم ناموس دردم گریه ام بیکار نیست
تا نمیرد این چراغ امداد روغن می کنم
قطره ام عمریست دریا در بغل خوابیده است
تا به یادت غنچه ام، ناز شکفتن می کنم
صیقل ایینه دارد ناخنم در کار دل
کز خراش هر الف یک شمع روشن می کنم
گر نباشد جیبم از عریان تنی منظور خاک
سینه ای دارم زیارتگاه کندن می کنم
سبحه وارم بیش ازین سعی امل مقدور نیست
بار صد سر زحمت یک رشته گردن می کنم
ساز نومیدی متاع کاروان زندگیست
چون جرس تاگرد دل باقیست شیون می کنم
هم رکاب لاله ام از بی دماغیها مپرس
داغ در دل پا در اتش سیر گلشن می کنم
ناله عذر نارساییهای پرواز است و بس
بی پر و بالیست یاد ان نشیمن می کنم
گر به این فرصت چراغ زندگی دارد فروغ
گرهمه خورشید باشم خانه روشن می کنم
قفل مینای من بیدل نوای عیش هست
بر سلامت نوحه درد شکستن می کنم
بس که در شغل ندامت روز و شب جان می کنم
گر نگین پیدا کنم نقشش به دندان می کنم
درطلب چون ریشه نتوان شد حریف منع من
پیش راهم کوه اگر باشد به مژگان می کنم
سعی دانش برنمی اید به مویی از خمیر
مست اگر باشم به ناخن روی سندان می کنم
پیش همت رشته امال پشمی بیش نیست
مژده ای رندان که ریش زاهد اسان می کنم
با همه طفلی درین گلشن که وحشت رنگ و بوست
قدر دان اتفاقم بال مرغان می کنم
سیبی از باغ خیال ان زنخدان کنده ام
تا ابد لب می گزم از شرم و دندان می کنم
یوسف مقصد ندارد هیچ جاگرد سراغ
بعد ازین چون شمع چاهی در گریبان می کنم
تا کجا هموار گردد گرد اثار نفس
عمرها شد خشت ازین بنیاد ویران می کنم
از بهار مدعایم هیچکس اگاه نیست
گل کجا و غنچه کو، دل زین گلستان می کنم
بیدل از قحط قناعت فکر اب رو کراست
نیم جانی دارم و در حسرت نان می کنم
زندگی را از قد خم عبرت اگه می کنم
وقف رعنایی بساطی داشتم ته می کنم
پوچ می یابم سر و برگ بساط اعتبار
این کتانها را خیال پرتو مه می کنم
در خرابات تغافل درد هم ناصاف نیست
چشم اگر پوشم جهانی را منزه می کنم
ضبط دل در قطع تشویش املها صنعتی ست
چون گهر زین یک گره صد رشته کوته می کنم
یک نفس گر سر به جیبم واگذارد روزگار
یوسفستانها خمیر از اب این چه می کنم
مزد کار غفلت اینجا انفعالی بیش نیست
کوشش مزدور خوابم روز بیگه می کنم
حلقه قامت مرا صفر کتاب یأس کرد
ناله ای گر می کنم اکنون یکی ده می کنم
چون نفس موهومی ام هر چند اجزای فناست
کوس هستی می زنم گر در دلی ره می کنم
شوق بیتاب است بیدل فهم معنی گو مباش
تا زبان می بوسدم کام الله الله می کنم
دل را به مستی از من و ما ساده می کنم
بال صدای جام تر از باده می کنم
فکرتعلق جسدم نیست چون نفس
عمریست خدمت دل ازاده می کنم
جیبی به صد شکفتگی صبح می درم
حسرت نیاز عقل جنون زاده می کنم
در رنگ زرد می شکنم گرد خون دل
یاقوت می گدازم و بیجاده می کنم
جولان شعله عافیتش وقف اخگر است
من هم بساط ابله اماده می کنم
سیلم، ز بیقراری مجنون من مپرس
هر جا که منزلیست غمش جاده می کنم
شوق نثار خجلت گوهر نمی کشد
نذر خرام او سر افتاده می کنم
چشم خیال دوخته ام بر طلسم دل
ایینه حلقه در نگشاده می کنم
گرد شکوه وحشتم از نه فلک گذشت
بیدل هنوز یک علم استاده می کنم
دعوت تنزیه حسن بی مثالی می کنم
گر زنم ایینه صیقل خانه خالی می کنم
سجده ره همچون قدم اخر به جایی می برد
پا گر از رفتار ماند جبهه مالی می کنم
پرتو مه هم برون هاله دارد گرد و من
گرد خود می گردم و ضبط حوالی می کنم
عمرها شد در شبستان تماشاگاه دهر
سیر این نه پرده فانوس خیالی می کنم
لاله وگل منتظر باشند و من همچون چنار
یک چراغان در بهار کهنه سالی می کنم
ننگم انجام غنا از فقر من پوشیده نیست
چینی ام هر چند دل باشد سفالی می کنم
شرم دارد جرات من از ملایم طینتان
اتشم گر پنبه می بندد زگالی می کنم
پوچ بافیهای جا هم گر شود موی دماغ
پشمهای کنده بسیار است قالی می کنم
می زنم مژگان به هم تا رنگ امکان بشکند
گاهگاهی اینقدر بی اعتدالی می کنم
زندگی لیلیست مجنونانه باید زیستن
تا دمی دارد نفس ناز غزالی می کنم
شمع در محمل نمی داند کجا باید نشست
در گداز خویش جای خویش خالی می کنم
پیری ام بیدل به هر مو بست مضمون خمی
بعد از این ترتیب دیوان هلالی می کنم
صفحه هستی شرر تاراج اهی می کنم
یک نگه سیر چراغان جلوه گاهی می کنم
تا غبار من به ناز اسمانی پر زند
مشت خاکی هست نذر شاهراهی می کنم
انقدر وامانده عجزم که مانند هلال
سیر ابرو تا جبین در عرض ماهی می کنم
دوری مقصد به این نیرنگ هم می بوده است
کز خیال پر به خود هم اشتباهی می کنم
هیچکس را جز حیا در جلوه گاهش بار نیست
چشم می گردد عرق تا من نگاهی می کنم
در طریق عجز همدوشم به وضع ابله
سر به پایی می گذارم قطع راهی می کنم
گر بهشتم مدعا می بود تقوا کم نبود
امتحان رحمتی دارم گناهی می کنم
دوستان معذور کز سر منزل وضع شعور
بس که دورم یاد خود هم گاه گاهی می کنم
اینقدر هم مشرب گرداب غفلت داشته ست
در محیط از جیب خویش ایجاد چاهی می کنم
قامت پیری سرم در دامن زانو شکست
شوق پندارد خیال کج کلاهی می کنم
بس که چون صبحم تنک سرمایه افتاده ست شوق
می درم صد جیب تا اظهار اهی می کنم
بیدل از سیر بهارستان امکانم مپرس
بس که رنگم می پرد هر سو نگاهی می کنم
باز بیتابانه ایجاد نوایی می کنم
مطلب دیگر نمی دانم دعایی می کنم
مدعای صبح زین باغ امتحان فرصت است
تا نفس پر می زند کسب هوایی می کنم
ناامید عالم اقبال نتوان زیستن
استخوان نذر مدارای همایی می کنم
دامن دیگر نمی یابم درین حرمان سرا
عذر بیکاری ست بیعت با حنایی می کنم
چون نفس کارم به تعمیر دل افتاده ست لیک
طرح بنیادی ز اب و گل جدایی می کنم
زور بازوی توکٌل ناخدای دیگر است
بی غم ساحل درین دریا شنایی می کنم
هر کجا باشم درین وحشت دلیل کاروان
جاده ها را محمل بانگ درایی می کنم
کو جوانی تا توانم عذر طاقت خواستن
پیرگشتم خدمت قد دوتایی می کنم
پیش یارانم دل بی ارزو شرمنده کرد
جام خالی گر قبول افتد حیایی می کنم
از تصنع ننگ دارم ورنه من همچون سحر
می درم جیبی دماغ دلگشایی می کنم
یک سر مو گر برون ایم ز فکر نیستی
یا قیامت می نمایم یا بلایی می کنم
ما و من بیدل تعلق باف شغل زندگی ست
رشته ها می تابم و بند قبایی می کنم
عمرها شد از ادب موج گهر در دامنم
ننگ لغزیدن ندارم پای سر در دامنم
با حلاوت انقدر جوشیدم از یاد لبی
کارزو چین شد چو بند نیشکر در دامنم
تا عرق باشد نم اشکی دگر درکار نیست
چون جبین شرمساران چشم تر در دامنم
برکمر دارند دامن وحشت اهنگان و من
وحشتی دارم که می بندد کمر در دامنم
می زدم پایی به غفلت فتنه ها وا کرد چشم
خفته بود اشوب چندین دشت و در، در دامنم
بیش ازبن نتوان در پرواز گمنامی زدن
کز خجالت ریخت عنقا بال و پر در دامنم
ناامید وحشتم از بیدماغیها مپرس
بس که چیدم نیست از دامن اثر در دامنم
عشق ز افسون نفس هیهات اگاهم نکرد
چنگ زد این خار غم پر بی خبر در دامنم
با فلک گفتم ره صحرای عجزم طی نشد
گفت من هم چون تو حیران سفر در دامنم
در چه سامان است بیدل کسوت مجنون من
تا گریبان در خیال اید سحر در دامنم
ادب سرشته عجزم مپرس از ایینم
به پا چو ابله فرسودنست تسکینم
ز محو یاد تو ازار کس چه امکان است
مژه ندید گرانی ز خواب سنگینم
به اختلاط هوس سخت مایلم یارب
سریشمی نکند غفلت شلایینم
چو شمع راحتم از پهلوی ضعیفیهاست
پر است از پر رنگ شکسته بالینم
هزار شکر که اخر ز حسن سعی وفا
حنای پای تو گردید اشک رنگینم
ز نقش پای تو بوی بهار می اید
بیاکه جبهه نهم برزمین وگل چینم
تپیدن دل من جوهر چه اینه است
که می روم ز خود و جلوه تو می بینم
به استان تو عهد غبار من اینست
که گر سپهر شوم جز به خاک ننشینم
نه نقش پایم و نی سایه اینقدر دانم
که خاک راه توام خواه ان و خواه اینم
هوس به لذت جاهم نکرد دعوت حرص
مگس نداد فریب از لعاب شیرینم
به پایداری صبرم فلک ندارد دست
به نشتر رگ خارا کمر کشد کینم
نهفته در سخنم انفعال مضمونی
که لب چو جبهه عرق می کند به تحسینم
به رنگ جوهر ابی که در گهر سوزد
غبارگشته ام اما بجاست تمکینم
مبرهن است ز اثار نام من بیدل
که غره نیستم از زمره مساکینم
بی دستگاهیی بود چون شمع در کمینم
پیشانی عرق ریز برداشت استینم
بی قدریم براورد همقدر اتش خس
بر خیزم از سر خویش تا زیر پا نشینم
ازادگان ازین باغ با صد طرب گذشتند
صبحی نشد که من هم دامن به خنده چینم
نامم گداخت چندان از انفعال شهرت
کز فلس ماهیان برد نقش دگر نگینم
گویند از میانش جز در کمان نشان نیست
من هم درین توهم همسایه یقینم
چون موج از محبت هر چند اب گشتم
نگذاشت اتش اخر دنبال انگینم
در صلحنامه هوش ثبت است بی دماغی
رحمی است کز خط جام بندد کمر نگینم
الفاظ بی معانی بر فطرتم ستم کرد
دست چنار تا کی بندد حنای زینم
خودداری ام دل افشرد کو صنعت جنونی
کز چاک یک گریبان صد دامن افرینم
اخر به سجده تازی از من که می برد پیش
بگذار یک دو روزی میدان کشد جبینم
سامان سر بلندی یمنی نداشت بیدل
چون شمع اخر کار زد گریه بر زمینم
ز نور عالم امکان گر انتخاب گزینم
چرا ترا نگزینم که افتاب گزینم
چراغ عشرت این بزم بی تو نور ندارد
مگر در اتشی افتم که ماهتاب گزینم
به چشمه گر بردم احتیاج تشنه لبی ها
جبین به عرق دهم تا ز اب تری گزینم
ز حرص چند کشم انتظار مخمل و دیبا
روم به سایه دیوار فقر و خواب گزینم
به محفلی که نم منتی است در می جامش
سپند نالم اگر اشکی از کباب گزینم
طپانچه نقد نشاط است و گوشمالی مالش
چه ارزو کنم از دف، چه از رباب گزینم
گذشته است ز هم کاروان محمل فرصت
درنگ کو که من بیخبر شتاب گزینم
به هر دری که نشاند ز خود تهی شدن من
چو حلقه چشم کنم باز و فتح باب گزینم
به مکتبی که بود درسش از حدیث تعلق
همین گسستن شیرازه از کتاب گزینم
نی ام ستمکش اوهام تا به زهد ریایی
خمار خلد ز ترک شراب ناب گزینم
به قصر خلد رسانم طناب خیمه عصیان
چو ریش زاهد اگر یک دو گز ثواب گزینم
فلک اگر دهدم اختیار عزت و خواری
به گنج پا زنم و یک دل خراب گزینم
مدم به گوش خیالم فسون اتش الفت
که شکل موی ضعیفم مباد تاب گزینم
دماغ دردسر موج این محیط که دارد
قدح نگون کنم و مشرب حباب گزینم
بجوشم و به در ایم ازبن هوسکده بیدل
به جوش خم چقدر خامی شراب گزینم
تا چند ز غفلت طرب اندیش نشینم
کو درد که لختی به دل ریش نشینم
یک چشم زدن الفت اشک و مژه کم نیست
ظلمست درین غمکده زین بیش نشینم
در اتش امید سپندم منشانید
ناجسته ز خود چند به تشویش نشینم
گردون دو نفس نقش حصیرم نپسندید
تا پهلوی اسایش درویش نشینم
اب گهرم چند درین کینه پرستان
ممنون دم تیغ و سر نیش نشینم
از نقش قدم سرکشی ناز نشاید
تا محو شدن به که ادب کیش نشینم
بر دامن پاک تو غبارم من بیدل
مگذار که دیگر به سر خویش نشینم
کر شدم تا چند شور حق و باطل بشنوم
بشکنید این سازها تا چیزی از دل بشنوم
غافل از معنی نی ام لیک از عبارت چاره نیست
هرچه لیلی گویدم باید ز محمل بشنوم
تا به فهم اید معانی رنگ می بازد شعور
گر همه حرف خود است ان به که غافل بشنوم
چون غرور عافیت هیچ افتی موجود نیست
کاش شور این محیط ازگرد ساحل بشنوم
احتیاج و شرم با هم می گدازد سنگ را
اه اگر حرف لب خاموش سایل بشنوم
دوستان خون بحل هم ازدیت نومید نیست
واگذاربدم دمی تا نام قاتل بشنوم
ای تپیدن بعد مرگم انقدر همت گمار
کز غبار خود صدای بال بسمل بشنوم
از حضور دل نفس غافل نمی خواهد مرا
جاده گوشم می کشد کاواز منزل بشنوم
شور امکان بی تغافل قابل تفهیم نیست
گوش من زین پنبه محرومست مشکل بشنوم
خامشی مضمون نوایی چند داغم کرده است
از زبان شمع تاکی شور محفل بشنوم
بسکه دارد فطرتم ننگ ازتمیزعلم و فن
اب می گردم همه گر شعر بیدل بشنوم
از انفعال عشرت موهوم اگهم
ای چرخ پر مکن قدح هاله از مهم
صبح ازل شکوفه اشکم بهار داشت
هم در پگاه بود چراغان بیگهم
شمعم فروتنی ز مزاجم نمی رود
هر چند سر به اوج کشم مایل چهم
پا درگل کدورتم از التفات جسم
گر اندکی ز وهم برایم منزهم
کو جهد همتی که به همدوشیت رسد
ازگردن بلند تو یکدست کوتهم
پیری شکنج پوست به جسم فسرده است
رختم امید شست کنون می کند تهم
از قامت خمیده گذشتن وبال شد
این ناخن بریده که افکند در رهم
گنجینه و ذخیره اسباب اعتبار
دست تاسفی است اگر اوری بهم
خاکم به پایمالی وضعم تأملی
تا بینی استان که ام یا چه درگهم
از کبک من ترانه مستان شنیدنی ست
چیزی دگر مپرس همین الله الهم
تا بارگاه فقر شکوه که می رسد
بیدل گذشتگی ست جنیبت کش شهم
پرواز بی نشانی دارد دماغ جاهم
بشکن غبار امکان تا بشکنی کلاهم
سر رشته جنونم گیسوی کیست یا رب
شد دهر سنبلستان از پیچ و تاب اهم
دریای جست وجو را بی پا و سر حبابیم
صحرای ارزو را بی پا و سر گیاهم
چون نی اگر چه نخلم بی برگ سایه داریست
بس ناله گر ضعیفی اسوده پناهم
گردون که از فروغش هر ذره افتابیست
چون داغ در سیاهیست ازکوکب سیاهم
اخر ز شرم هستی باید به خود فرو رفت
چون شمع در کمین ست از جیب خویش جاهم
سرمایه حیا بود ایینه گشتن من
همواره کرد حیرت انگاره نگاهم
محمل به دوش وهمم فرصت شماری ام کو
چون عمر در گذشتن مرهون سال و ماهم
از جاده رمیدن تا منزل رسیدن
دارد دل شکسته چون دانه زاد راهم
هر چند هستی من بی مغزی حبابی است
دریا سری ندارد جز در ته کلاهم
مشتاق جلوه بودن ایین بی بصر نیست
در حیرتم چه حرفست ای بی خبر نگاهم
شبنم به هر فسردن محو هواست بیدل
دل عقده ای ندارد در رشته های اهم
به هر طرف که هوای سفر شکست کلاهم
همان شکست شد اخر چو موج توشه راهم
خیال موی میان که شدگره به دل من
که عرض معنی باریک می دهد رگ اهم
به گلشنی که ادب داشت ابیاری حیرت
نمو ز جوهر ایینه وام کردگیاهم
کفیل عافیت من بس است وضع ضعیفی
ز رنگ رفته همان سر به بالش پرکاهم
به صفحه ای که نویسند حرفی از عمل من
خطاست نقطه اش از انفعال کار تباهم
به جز وبال چه دارد سواد نسخه هستی
بس است افت مورکلف به خرمن ماهم
به قطرگی ز محیطم مباش انهمه غافل
اگر چه موی کمر نیستم حباب کلاهم
عبث درین چمنم نیست پر فشانی الفت
چو صبح بوی گلی دارد اشنایی اهم
چه ممکنست نبالد به عجز ریشه جهدم
شکست ابله می افکند چو تخم به راهم
به جلوه تو ندانم چسان رسم بیدل
به خود نمی رسم از بسکه نارساست نگاهم
چون خامه از ضعیفی افلاک دستگاهم
صد رنگ لفظ و معنی بالیده در پناهم
هر چند چون حبابم بی دستگاه قدرت
تسخیر عالم اب ترکی ست ازکلاهم
اقبال بینوایی چندین فتوح دارد
دست تهی کلیدیست در پنجه سیاهم
غافل مباش چون شمع از ناتوانی من
صد انجمن ز خود رفت بر دوش اشک و اهم
در بارگاه همت سرگرمیی ندارد
هنگامه گدایی یعنی دماغ شاهم
ای جرأت فضولی تا کی سر تماشا
چون دل ز چشم حیران چاه است پیش راهم
ایینه را ز جوهر تمهید دور باش است
اخر غبار ان خط شد رهزن نگاهم
در سرکشی دو تایم در ناله بینوایم
با هر چه بر نیایم عجز است عذر خواهم
تصویر انتظارم از راحتم مپرسید
در خواب بیخودی هم چشمم نشد فراهم
چون سایه ام سراپا تمثال تیره روزی
دیگر چه وانماید ایینه سیاهم
باید چو موج گوهر اسوده خاک گشتن
از عافیت مپرسید در منزلست راهم
ای ارزو مشوران بیهوده اشک ما را
مینا شکسته ای چند اسوده اند با هم
بید ل سراغ رنگم از گرد اه دریاب
در گرد باد محو است پرواز برگ کاهم
صید کمند شوقی ست از مهر تا به ما هم
جوش بهار حیرت یعنی گل نگاهم
با هر فسرده رنگی شادم که پیش شمعت
تا بال می فشانم پروانه دستگاهم
جولان ناز سر کن اندیشه مختصر کن
ظلم انقدر ندارد پا مالی گیاهم
تا زنگ پرده برداشت اینه محو صافی ست
خوابیده است عفوت در سایه گناهم
زنجیر می نویسد سطری ز حال مجنون
در دعوی اسیران، زلف دو تا، گواهم
جوهر ز ضعف پروار ایینه می پرستد
نقش نگین داغ است سطری که دارد اهم
امد به یاد شوقم کیفیت خرامی
شد موج ساغر می در چشم تر نگاهم
ای زلف یار تاکی با شانه همزبانی
ما نیزسینه چاکیم رحمی به حال ما هم
تاری ست پیکر من در چنگ ناتوانی
از زخمه نگاهی بنواز گاه گاهم
عرض مثال امکان منظور الفتم نیست
در عالم تحیر اینه بارگاهم
قصرم سری ندارد یاگیر و دار فغفور
یارب چو موی چینی دل بشکندکلاهم
همدوش سایه رفتم تا خاک استانش
از بخت تیره بیدل زین بیشتر چه خواهم
کباب عافیتم بیدماغ افسر جاهم
چو شمع خواب فراغت بس است ترک کلاهم
غبار وادی الفت سوار ناز که دارد
مقیم سایه بال هماست بخت سیاهم
دبیر حشر ز اعمال من شمار چه گیرد
که شسته است خط از نامه انفعال گناهم
درین چمن که دم از رنگ و بو زدن دم تیغست
ز سنگ تفرقه چون غنچه خامشی است پناهم
تحیرم جرس شوق کاروان که دارد
که شور رفتن دل می چکد ز تار نگاهم
ز خود برای و تماشای عرض شوکت من کن
که برتر از خم گردون شکسته اند کلاهم
غرور حسن تو زیر قدم نکرد نگاهی
به ودایی که دل برق سوخت عجز گیاهم
قدم به دامن تسلیم نشکنم به چه جرأت
دل شکسته شکسته ست شیشه بر سر راهم
چه افتاب قیامت چه تاب اتش دوزخ
تری نبرد ز نقشی که کرد نامه سیاهم
چسان ز دام تحیر برون روم من بیدل
که همچو اینه از چشم خوبش در بن چاهم
وقت است کنیم گریه با هم
ای شمع شب است روز ما هم
دوریم جدا زدامن یار
چون دست شکسته از دعا هم
هستی چقدر رعونت انشاست
سرها دارد چو شمع پا هم
تا زندگیت نفس شمارست
رو چون نفس از خود و بیا هم
زین گرد نشسته در زمین ست
چیزیست چو صبح بر هوا هم
خونم چه نشان دهد زدستی
کایینه نگیرد از حنا هم
گر سر نکنم نیازتسلیم
چون اشک که بشکند کلاهم
از کوشش نارسا مپرسید
ما را نرساند تا به ما هم
هر جا بردیم نقب راحت
دیدیم بجا نبود جا هم
بر جوهرتیغ خم منازبد
سر می فکند قد دو تا هم
خاری ندمید ازین بیابان
مژگان طلب است خواب پا هم
بیدل چو عرق وفا سرشتان
ایند ز عبرت از حیا هم
ز دل چون غنچه یک چاک گریبانگیر می خواهم
گشاد کار خود بی ناخن تدبیر می خواهم
نی ام مخمور می کز قلقل مینا به جوش ایم
سیه مست جنونم غلغل زنجیر می خواهم
به کوثر گر زند ساغر ندارد بسملم سیری
دم ابی اگر می خواهم از شمشیر می خواهم
بنایم ننگ ویرانی کشید از دست جمعیت
غبار دامن زلفی پی تعمیر می خواهم
ز اتش کاش احرام جنون بندد سپند من
به وحشت جستنی زین خانه دلگیر می خواهم
به هر مویم هجوم جلوه خوابانده ست مژگانها
ز شوقت جنبشی چون خامه تصویر می خواهم
به بوی غنچه نسبت کرده ام طرز کلامت را
زبان برگ گل در عذر این تقصیر می خواهم
درین صحرا جنون هرزه فکر دامها دارد
دو عالم جسته است از خویش و من نخجیر می خواهم
لب سوفارم از خمیازه های بی پر و بالی
ز گردون مقوس همتی چون تیر می خواهم
حصول مطلب از ذوق تمنا می کند غافل
زمان انتظار هر چه باشد دیر می خواهم
به رنگ من برون اید کسی تا قدر من داند
به این امید طفلی را که خواهم پیر می خواهم
ز حد بگذشت بیدل مستی شور جنون من
به چوب گل چو بلبل اندکی تعزیر می خواهم
شب وصل است از بخت اندکی توقیر می خواهم
به قدر یک دو دور صبح محشر دیر می خواهم
ز تیغ ناز او در خون تپم چندان که دل گردم
جهان گرکیمیا خواهد من این اکسیر می خواهم
به رنگ غنچه امشب دیده ام خواب پریشانی
ز چاک سینه یک اه سحر تعبیر می خواهم
به چشم اعتبار بیخودی عمری جنون کردم
کنون چون اشک یک افتادگی زنجیر می خواهم
درین گلشن خم تسلیم هر شاخی گلی دارد
به ذوق سجده خود را در جوانی پیر می خواهم
دو عالم نیست جز ایینه زنگار پروردی
منم کانجا ز اه بی نفس تاثیر می خواهم
ندارد دشت امکان انقدر میدان ازادی
نگاه اهوم ناچار پا در قیر می خواهم
ز رمز جستجوها غافلم لیک اینقدر دانم
که چون خورشید زیر خاک هم شبگیر می خواهم
درین گلشن سلامت باب جمعیت نمی باشد
چو رنگ گل شکستی عافیت تعمیر می خواهم
سفید از گریه شد چشم و همان مست تماشایم
به هربیحاصلیها روغنی زین شیر می خواهم
من و دلبر بهم نقشی ببستیم از هماغوشی
ز نقاش ازل زین رنگ یک تصویر می خواهم
چسان اید ز شمع کشته بیدل محفل ارایی
زبان در سرمه خوابیده ست و من تقریر می خواهم
اه دود اخته ای می خواهم
روز شب ساخته ای می خواهم
زین محیطم هوس گوهر نیست
دل نگداخته ای می خواهم
فارغ از طوق وفا نتوان زیست
گردن فاخته ای می خواهم
تا شوم محرم خاک قدمت
سر افراخته ای می خواهم
صافی اینه منظورم نیست
خانه پرداخته ای می خواهم
به متاع تپش اباد هوس
اتش انداخته ای می خواهم
رنگها جمله سراغ هوسند
گرد پی باخته ای می خواهم
ساز این انجمن ازادی نیست
انطرف تاخته ای می خواهم
چشم زخمست شناسایی خلق
قدر نشناخته ای می خواهم
چون جرس تا ننمایم بیدل
ناله ساخته ای می خواهم
ای نرگست حیاکده صلح و جنگ هم
ساز غزال رام تو خشم پلنگ هم
دنباله های ابروت از دل گذشته است
می اید ازکمان توکار خدنگ هم
تنها نه دف ز حلقه به گوشان بزم تست
دارد سری به فکر سجود تو چنگ هم
رنگینی لباس چه مقدار دلکش است
گل کرده است این هوس از طبع سنگ هم
از اگهی به مغز خرد جمع کرده ایم
کیفیتی که نیست در اوهام ننگ هم
زانو زدن ز خصم مپندار عاجزیست
پیداست این ادا دم کین از تفنگ هم
ای خستت عقوبت جاوید، هوش دار
بدتر ز قبر می فشرد جسم تنگ هم
راهیست راه عمرکه خود قطع می شود
وصل فنا شتاب ندارد درنگ هم
عجزیست در مزاج تحیر سرشت من
کز خویش رفتنم نشکسته ست رنگ هم
درکارگاه عشق سلامت چه می کند
اینجا به طبع شیشه خزیده ست سنگ هم
بی الفت لباس ز عریان تنی چه باک
جنس دکان فخرپرستی ست ننگ هم
بیدل مباد منکر جام تهی شوی
دارد حضور قلقل مینا ترنگ هم
در جیب غنچه بوی بهار است و رنگ هم
بی فیض نیست گوشه دل های تنگ هم
ساز طواف دل نه همین جوهر صفاست
دارد هوای خانه ایینه زنگ هم
بیگانگی ز طور غزالان چه ممکنست
ما را که چشمکی ست ز داغ پلنگ هم
اضداد ساز انجمن یک حقیقتند
مینا ز معدنی ا ست که انجاست سنگ هم
در گلشنی که عرض خرام تو داده اند
محمل به دوش بوی گلست اب و رنگ هم
خلقی به یاد چشم تو زنار بسته است
کفری به این کمال ندارد فرنگ هم
تشویش بال و پر مکش ای طالب فنا
این راه قطع می شود از پای لنگ هم
تا ابیار مزرع جمیعتت کنند
اتش فکن به خرمن ناموس و ننگ هم
فرداست ربط الفت ما باد برده است
مفت وفاق گیر درین عرصه جنگ هم
صد رنگ جانکنی ست درین کوچه نام را
اسان نمی رسد سر یاران به سنگ هم
گویند در بساط وفا عجز می خرند
ای اهل ناز یاد من دل به چنگ هم
بیدل اگر به دست رسد گوهر وصال
باید وطن گرفت به کام نهنگ هم
خوشا عهدی که غم کوس تسلی می زد و دل هم
به کشت نادمیدن دانه ذوقی داشت حاصل هم
درشت و نرم صحرای تعلق یک اثر دارد
شلایین تر ز صد خارست دامنگیری گل هم
به افسون نفس عمری فلکتاز هوس بودم
کنون دیدم کزین جرأت ندارم راه در دل هم
به ذوق جستجوی لیلی عبرت نقاب ما
مگو مجنون بیابانی است، صحرایی ست محمل هم
زمینگیری ندارد بهره راحت درین وادی
چو تار شمع اینجا جاده پرداز است منزل هم
غرورکیست سرمشق دبیرستان نومیدی
که دارد کج کلاهی ها شکست فرد باطل هم
کف خاکستر پروانه ما این نظر دارد
که برق شمع اگر این است خواهد سوخت محفل هم
به تصو یر خیال ای اینه زان جلوه قانع شو
همان تمثال خواهی دید اگر گشتی مقابل هم
غباری نیست بیتابی کزین حیرتسرا جوشد
به هر کمفرصتی اینجا دماغی داشت بسمل هم
اگر از صفحه ایینه حیرت می شود زایل
توان برداشتن از خاک راهت نقش بیدل هم
نه تنها ناامید وصل یارم دورم از دل هم
زبس حرمان نصیبم پیش من لیلی ست محمل هم
حضور عافیت از فکر خویشم برنمی ارد
درین بحر جنون اشوب گردابست ساحل هم
بهار عشق گلگلشت به خون غلتیدنی دارد
شهادت گر نباشد می توان گردید بسمل هم
چه لازم تهمت الود حنای بیغمی بودن
اگر مطلوب ارام است دارد پای درگل هم
مباد افسردنی دامان جولان طلب گیرد
درتن وادی بیا منشین که در راه است منزل هم
خوشت باد ای تمنا بسمل پرواز بیرنگی
ا گر همت پر افشانست مشکل نیست مشکل هم
غبار غیر رنگی بود ازگلزار یکتایی
ز حیرتگاه حق بیرون نبردم راه باطل هم
نگه را ربط عینک مانع جولان نمی باشد
گذ شتن گر بود منظور مهمیزی ست حامل هم
ز بی ارامی ساز نفس اواز می اید
که جای یکنفس راحت ندارد گوشه دل هم
من و ان مطلب نایاب کز جوش تقاضایش
خروشی می گشاید لب که اگه نیست سایل هم
ترحم نیست غافل بیدل از یاد شهید من
ز جوهر در عرض خفته ست اینجا تیغ قاتل هم
سر خوش ان نرگس مستانه ایم
ما گدایان در میخانه ایم
قید دل ما را امل فرسود کرد
در کمند ریشه این دانه ایم
شغل سر چنگ حوادث مفت ماست
زلف بیداد اشنای شانه ایم
چون سحر جیبی که ما وا کرده ایم
خنده بی مطلب دیوانه ایم
بی چراغ از ما که می یابد سراغ
خانه گم کرده پروانه ایم
اسم ما تهمت کش وصف است و بس
گر پر و خالی همین پیمانه ایم
بت پرستی باعث ایجاد ماست
برهمن زادان این بتخانه ایم
گر نفس سرمایه این فرصت است
اشنا تا گفته ای بیگانه ایم
ما و من پر سحر کار افتاده است
هر چه می گوییم هست اما نه ایم
بیدل از وهم جنون سامان مپرس
گنج ناپیدا و ما ویرانه ام
منم ان نشئه فطرت که خمستان قدیم
دارد از جوهر من سیر دماغ تعظیم
ندمیدم ز بهاری که چمن ساز نفس
صبح ایجاد مرا خنده نماید تعلیم
بیش از ان است در ایینه من مایه نور
که به هر ذره دو خورشید نمایم تقسیم
در بهاری که منش غنچه تمکین بندم
وضع شبنم نکشد تهمت اجزای نسیم
شوقم ان دم که پر افشاند به صحرای عقول
گشت یک عالم ارواح در اندیشه جسیم
قصر سودای جهان پایه قدری می خواست
چترزد دود دماغ من وشد عرش عظیم
فطرتم ریخت برون شور وجوب و امکان
این دو تمثال در ایینه من بود مقیم
به گشاد مژه ام انجمن ارای حدوث
به شکست نفسم اینه پرداز قدیم
شعله بودم من و می سوخت نفس شمع مسیح 
من قدح می زدم و مست طلب بود کلیم
پیش ز ایجاد به امید ظهور احمد
داشت نور احدم درکنف حلقه میم
رفت ان نشئه ز یادم به فسون من و تو
برد ان هوش ز مغزم الم خلد و جحیم
خاکبوسی ست کنون سر خط پیشانی ناز
عشق کرد اخرم این نسخه عبرت تسلیم
حلقه ام کرد سجود در یکتایی خویش
حیرت اورد بهم دایره علم و علیم
نفس ماهی دریای وفا قلاب است
جیم گل می کند از نون چو نمایند دو نیم
بحر فطرت به گهر سازی من می گوید
گرچه صیقل زده ام اینه اشک یتیم
خلقی اینجاست به عبرتکده کعبه و دیر
پیش پا خورده هر سنگ ز جولان سقیم
زین خطوطی که نفس کوشش باطل دارد
جام جم تا به کجا کهنه نسازد تقویم
زبن شکستی که به مو می رسد از چینی دل
سر فغفور چسان شرم نپوشد به گلیم
طاق نسیانی از این انجمن احداث کنیم
تا دم شیشه دل ماند از افات سلیم
بیدل افسانه غیرم سبق اهی هست
می کند اینقدرم سیر گریبان تعلیم
نه خط شناس امیدم نه درس محرم بیم
به حیرتم که محبت چه می کند تعلیم
بیاکه منتظرانت چو دیده یعقوب
فضای کلبه احزان گرفته اند نسیم
ز نسبت دهنت بسکه لذت اندود است
بهم دو بوسه زند لب دم تکلم میم
بغیر سجده ز سیمای عجز ما مطلب
جبین سایه و ایینه داری تسلیم
چه شد زبان تمنا خموش اهنگست
نگاه نامه سایل بس است سوی کریم
به یاس گرد هوسهایم از نظر برخاست
نفس گداخته را رنگ می کند تعظیم
به رنگ پسته لب از جوش خون ندوخته ام
حذر که صورت منقار من دلی ست دو نیم
فتادگی همه جا خضر مقصد ضعفاست
عصای جاده همان می کشد خط تسلیم
عبث متاز که خونت به خاک می ریزد
سرشک را قدم جرات خودست غنیم
پی حقیقت نیک و بد گذشته مگیر
خطوط وهم مپیما که کهنه شد تقویم
ز شور وحدت و کثرت به درد سر نروی
حدیث ذره و خورشید مبحثی است قدیم
مرو به صومعه کانجا نمی توان دیدن
به وهم خلد، جهانی گرفته کنج جحیم
در ان بساط که کهسار ناله پرداز است
غبار ماست هوس مرده امید نسیم
غبار شمع به تاراج رنگ باخته رفت
متاع عاریت ما به هیچ شد تقسیم
درون پرده هستی تردد انفاس
اشاره ای ست که اینجا مسافر است مقیم
دل گداخته مضمون گوهر دگر است
محیط اب شد اما نبست اشک یتیم
چو ابر دست به دامان اشک زن بیدل
مگر به گریه براید سیاهی ات ز گلیم
به رنگ خامه ز بس ناتوانی اجزایم
به سودن مژه فرسوده شد سراپایم
در این محیط مقیم تغافلم چو حباب
غبار چشم گشودن تهی کند جایم
حریف مطلب اشک چکیده نتوان شد
صدا شکست نفس در شکست مینایم
شرار مرده ام از حشر من مگوی و مپرس
چنان گذشته ام از خود که نیست فردایم
سحر طرازی گلزار حیرتست امروز
شکسته رنگی ایینه تماشایم
خیال هستی موهوم سرخوشم دارد
وگرنه در رگ تاکست موج صهبایم
چو عمر رفته ندارم امید برگشتن
غنیمت است که گاهی به یاد می ایم
کسی خیال چه هستی کند ز وضع حباب
شکافته است به نام عدم معمایم
هزار رنگ ز من پر فشان بیرنگی ست
اگر غلط نکنم اشیان عنقایم
غرور خودسری ایینه نمودم نیست
چو انفعال عرق کرده است پیدایم
طواف دشت جنون ذوق سجده ای دارد
که جای ابله دل می کشد سر از پایم
نگاه چاره ندارد ز مردمک بیدل
نشانده است جنون در دل سویدایم
پروانه شوم یا پر طاووس گشایم
از عالم عنقا چه خیالست برایم
اب و گلم از جوهر نظاره سرشتند
در چشم خیالست به چشم همه جایم
سعی طلبم بیش شد از هر چه نه بنشست
زین بعد مگر شوق برد رو به قفایم
در دامن دشتی که نه راه است نه منزل
عمریست که محمل کش اواز درایم
جوشیده ام از انجمن عبرت معشوق
مشکل که در ایینه کس جلوه نمایم
ذرات جهان چشمک اسرار وصال است
اغوش من اینست که چشمی بگشایم
سازم ادب اهنگ خیال نگه کیست
در انجمن سرمه نشسته ست صدایم
با موج گهر باخته ام دست و گریبان
از دامن خود نیست برون لغزش پایم
بی پردگی معنی از ایینه لفظ است
فریاد که در ساز نگنجید نوایم
امید اجابت چقدر منفعلم کرد
امشب عرق اینه دست دعایم
تا غره افسون سعادت نتوان زیست
بر سایه خود بال فشانده است همایم
ساقی قدحی چند مشو مانع تکلیف
شاید روم از یاد خود و باز نیایم
بیدل مکن ارام تمنا که در ایجاد
بر باد نهادند چو پرواز بنایم
تا حسرت سر منزل او برد ز جایم
منزل همه چون ابله فرسود به پایم
مهمان بساط طربم لیک چه حاصل
چون شمع همان پهلوی خویشست غذایم
در پرده هستی نفسی بیش نداریم
تا چند ببالد قفس اندود نوایم
پیداست ز پرواز غباری چه گشاید
ای کاش خم سجده خورد دست دعایم
جیب نفسی می درم و می روم از خویش
کس نیست بفهمد که چه رنگیست قبایم
کونین غباریست کز ایینه من ریخت
کو عالم دیگر اگر از خویش برایم
از صنعت مشاطگی یأس مپرسید
کز خون مراد دو جهان بست حنایم
گیرایی من حیرت و رفتار تپیدن
از جهد مپرس اینه دست مژه پایم
قانون ندامتکده محفل عجزیم
اهسته تر از سودن دست است صدایم
تحقیق ز موهومی سازم چه نماید
تمثالم و وانیست به هیچ اینه جایم
حسرت چه فسون خواند که از روز وداعت
بر هر چه نظر می فکنم رو به قفایم
بیدل به مقامی که تویی شمع بساطش
یک ذره نی ام گر همه خورشید نمایم
نه وحدت سرایم نه کثرت نوایم
فنایم، فنایم، فنایم، فنایم
نه پایی که گردون فرازد خرامم
نه دستی که بندد تعین حنایم
اگر اسمانم عروجی ندارم
اگر افتابم همان بی ضیایم
نه شخصم معین نه عکسم مقابل
خیال افرین حیرت خود نمایم
ز صفر است در دست تحقیق جامم
حساب جنون بر خرد می فزایم
سلامت که می جوید از دانه من
هوس کوب دندان هفت اسیایم
درتن چارسو بم چه سودا چه سودی
چو صبح از نفس مایگان هوایم
چه مقدار وحشت کمین است فرصت
که با هر نفس باید از خود برایم
شعور است اثار موجود بودن
من بیخبر هر کجایم، کجایم
لباس تعلق خیالست بیدل
گره نیست جز من به بند قبایم
با عشق نه نامیست نه ننگم که برایم
از خانه دگر با که بجنگم که بر ایم
در عرصه توفیق چو تیغ کف نامرد
نگرفت نیام ان همه تنگم که برایم
رسوایی موهوم گریبان در ننگست
زین بحر نه ماهی نه نهنگم که برایم
خلقی به عدم اینه پرداز خیال است
من زان گل نشکفته چه رنگم که برایم
بی همتی از تهمت پستی نتوان رست
زلف تو دهد دست به چنگم که برایم
مردان ز غم سختی ایام گذشتند
من نیز بر این کوه پلنگم که بر ایم
یکبار ز دل چون نفسم نیست گذشتن
تا چند خورم خون و بلنگم که برایم
در قید جسد خون شدم از پیروی عقل
نامرد نیاموخت شلنگم که بر ایم
پرواز دگر زین قفسم نیست میسر
راهی بگشاید پر رنگم که بر ایم
کم همتی فرصت ازین عرصه دلگیر
چندان نپسندید درنگم که بر ایم
در اینه خون می خورم از لنگر تمثال
ترسم زند این خانه به سنگم که برایم
از کلفت اسباب رهایی چه خیالست
بیدل به فشار دل تنگم که بر ایم
رنگ پر ریخته الفت گلزار توایم
جسته ایم از قفس خویش و گرفتار توایم
خاک ما جوهر هر ذره اش ایینه گر است
در عدم نیز همان تشنه دیدار توایم
مرکز دیده و دل غیر تمنای تو نیست
از نگه تا به نفس یک خط پرگار توایم
اشک و اه است سواد خط پیشانی شمع
همه وا سوخته سبحه و زنار توایم
پیش ازین ساغر الفت چه اثر پیماید
می رویم از خود و در حیرت رفتار توایم
دامن عفو حمایتکده غفلت ماست
خواب راحت نفس سایه دیوار توایم
جنس موهوم هوس شیفته ارزش نیست
قیمت ما همه این بس که به بازار توایم
مست کیفیت نازیم چه هستی چه عدم
هر کجاییم همان ساغر سرشار توایم
خرده بر بیش و کم ذره نگیرد خورشید
ای تو در کار همه ما همه بیکار توایم
ناله سامان جبین سایی اشک است اینجا
بیدل عجز نوای ادب اظهار توایم
چون سبحه یک دو روز که با هم نشسته ایم
از یکدگر گسسته فراهم نشسته ایم
باز است چشم ما به رخ انجمن چو شمع
اما در انتظار فنا هم نشسته ایم
هر چند طور عجز به غیر از صواب نیست
زحمت کشی خیال خطا هم نشسته ایم
دود سپند مجلس تصویر حیرت است
هر چند گل کنیم صدا هم نشسته ایم
غافل نه ایم از غم درماندگان خاک
چندی چو ابله ته پا هم نشسته ایم
نا قدردان راحت عریان تنی مباش
گاهی برون بند قبا هم نشسته ایم
خواب غرور مخمل و دیبا ز ما مخواه
بر فرش بوریای گدا هم نشسته ایم
دارد دماغ تخت سلیمان غبار ما
بی پا و سر به روی هوا هم نشسته ایم
دود چراغ محفل امکان بهانه جوست
در راه باد ما و شما هم نشسته ایم
اسایشی به ترک مطالب نمی رسد
در سایه های دست دعا هم نشسته ایم
گر التفات نقش قدم شیوه حیاست
بر خاک استان تو ما هم نشسته ایم
بیدل به رنگ توأم بادام ما و تو
هر چند یک دلیم جدا هم نشسته ایم
بر سینه داغ های تمنا نوشته ایم
یک لاله زار نسخه سودا نوشته ایم
هرجا درین بساط خس ما به پرده ای ست
مضمون رنگ عجز خود انجا نوشته ایم
منشور باج اگر به سر گل نهاده اند
ما هم برات ابله برپا نوشته ایم
خواهد به نام جلوه او واشکافتن
از چشم بسته طرفه معما نوشته ایم
حاجت به نامه نیست که در سطرهای اه
اسرار پرفشانی دل وا نوشته ایم
بر نسخه بهار خط نسخ می کشد
رنگ شکسته ای که به سیما نوشته ایم
پهلوی لاغری ست که هم نقش بوریاست
سطری که بر جریده دنیا نوشته ایم
دیگر ز نقش نامه اعمال ما مپرس
نظاره ای به لوح تماشا نوشته ایم
از گرد ما همان خط زنهار خواندنی است
تا اسمان چو صبح الف ها نوشته ایم
از صفحه کلک وحشت ما پیش رفته است
امروز هم ز نسخه فردا نوشته ایم
مشق خیال ما به تمامی نمی رسد
ای بی خودان همه، ورقی نانوشته ایم
جز امتحان فطرت یاران مراد نیست
بی پرده معنیی که به ایما نوشته ایم
در زندگی مطالعه دل غنیمت است
خواهی بخوان و خواه مخوان ما نوشته ایم
بیدل مال سرکشی اعتبارها
پیش از فنا به نقش کف پا نوشته ایم
سطری اگر ز وضع جهان وانوشته ایم
گردانده ایم رنگ و چلیپا نوشته ایم
در مکتب طلب چقدر مشق لغزش است
کاین جاده ها به صفحه صحرا نوشته ایم
هر جا خطی ز نسخه امکان دمیده است
عبرت غبار دیده بینا نوشته ایم
از زخم حسرتی که لب جام می کشد
خون بر بیاض گردن مینا نوشته ایم
رمز ازل که صد عدم ان سوی فطرت است
پنهان نخوانده اینهمه پیدا نوشته ایم
معنی سواد نسخه اشک چکیده کیست
غمنامه ها به خون تمنا نوشته ایم
زبن ابرو که پیکر ما خاک راه اوست
خط غبار خود به ثریا نوشته ایم
از نقش ما حقیقت افاق خواندنی ست
چون موج کارنامه دریا نوشته ایم
قاصد چو رنگ باز نگردید سوی ما
معلوم شد که نامه به عنقا نوشته ایم
در مکتب نیاز چه حرف و کدام سطر
چون خامه سجده ای ست که صد جا نوشته ایم
دستی اگر بلند کند نامه بر بس است
تا روشنت شود که دعاها نوشته ایم
اسرار خط جام که پرگار بیخودی ست
بیدل به کلک موجه صهبا نوشته ایم
چون قلم راه تجرد بسکه تنها رفته ایم
سایه از ما هر قدم وامانده و ما رفته ایم
دیده ها تا دل همه خمیازه ما می کشند
جای ما در هر مکان خالی ست گویا رفته ایم
کس ز افسون تعین داغ محرومی مباد
چون گهر عمریست در دربا ز دریا رفته ایم
فکر خود ما را چو شمع اخر به طوف خاک برد
یکسر از راه گریبان در ته پا رفته ایم
رهرو عجزیم ما را جرات رفتار کو
چند روزی شد چو عنقا برزبانها رفته ایم
سایه را در هیچ صورت نسبت خورشید نیست
تا تو ما را در خیال اورده ای ما رفته ایم
بر زمین چندان که می جوییم گرد ما گم است
کاش گردد چون سحر روشن که بالا رفته ایم
چون امل ما را در این محفل نخواهی یافتن
جمله امروزیم لیک ان سوی فردا رفته ایم
الفت هر چیز وقف ساز استعداد اوست
تا مروت در خیال امد ز دنیا رفته ایم
کلک معنی در سواد مدعا بی لغزش است
گر به صورت چون خط ترسا چلیپا رفته ایم
ساز هستی گر به این رنگ احتیاج اماده است
ما و اب رو ازین غمخانه یکجا رفته ایم
از نفس کم نیست گر پیغام گردی می رسد
ورنه ما زین دشت پیش از امدنها رفته ایم
بیدل از تحقیق هستی و عدم دل جمع دار
کس چه داند امدیم از بیخودی یا رفته ایم
گر در هوای او قدمی پیش رفته ایم
مانند شبنم از گره خویش رفته ایم
قید جهات مانع پرواز رنگ نیست
از حیرت اینقدر قفس اندیش رفته ایم
انجاکه نقش جبهه تسلیم جاده است
اسوده ایم اگر همه در نیش رفته ایم
تا لب گشوده ایم به دریوزه امید
چون ابرو ز کیسه درویش رفته ایم
زاهد فسون زهد رها کن که عمرهاست
ما هم چو شانه از ته این ریش رفته ایم
دنیا و صد معامله عقبا و صد خیال
ما بیخودان به چنگ چه تشویش رفته ایم
غواص درد را به محیط گهر چه کار
اخگر صفت فرو به دل ریش رفته ایم
در افتاب سایه سراغ چه می کند
از خویش تا تو امده ای پیش رفته ایم
با هیچ ذره راست نیاید حساب ما
از بس که در شمار کم و بیش رفته ایم
بیدل نشاط دهر مالش ندامت ست
چون گل ازبن چمن همه تن ریش رفته ایم
چون غنچه در خیال تو هرگاه رفته ایم
محمل به دوش بیخودی اه رفته ایم
پاس قدم به دشت جنون حق سعی ماست
عمری به دوش ابله ها راه رفته ایم
راه سفر اگر همه ابروست تا جبین
از ضعف چون هلال به یک ماه رفته ایم
از ساز منزل و سفر عاجزان مپرس
چون داغ ارمیده و چون اه رفته ایم
محمل طراز کشمکش دهر عبرتیست
ماییم خواه امده و خواه رفته ایم
امروز سود ما غم فردای زندگی است
اندیشه ای که در چه زیانگاه رفته ایم
عجز و غرور هر دو جنون تاز وحشتند
زین باغ اگر گلیم و اگر کاه رفته ایم
لاف صفا ز طبع هوس موج می زند
ای هوش غفلتی که پر اگاه رفته ایم
فرصت ز رنگ ماست پرافشان نیستی
غافل ز ما مباش که ناگاه رفته ایم
عنقا نشان شهرت گمنامی خودیم
کو بازگشتنی که به افواه رفته ایم
بانگ دراست قافله بیقرار ما
یک گام ناگشوده به صد راه رفته ایم
بیدل به بند نی گرهی نیست ناله را
ازاده ایم اگر همه در چاه رفته ایم
یکدم اسایش به صد ابرام پیدا کرده ایم
سعی ها شد خاک تا ارام پیدا کرده ایم
تیره بختی نیز مفت دستگاه عجز ماست
روز اگر گم گشت باری شام پیدا کرده ایم
مقصد عشاق رسوایی ست ما هم چون سحر
یک گریبان جامه احرام پیدا کرده ایم
شهره واماندگی هاییم چون نقش نگین
پای تا بر سنگ امد نام پیدا کرده ایم
قطره اشکیم ما را جهد کو جولان کدام
از چکیدن تهمت یک گام پیدا کرده ایم
ای شرر زین بیش برایینه فطرت مناز
ما هم از اغاز خویش انجام پیدا کرده ایم
چشم حیران درکفیم از نشئه دیدار و بس
بیخودی وقف تماشا جام پیدا کرده ایم
عمرها شد با خیال جلوه او توأم است
بی نگه چشمی که چون بادام پیدا کرده ایم
خامشی خلوتگه وصلست و ما نامحرمان
از لب غفلت نوا پیغام پیدا کرده ایم
عمر زندانخانه چندین تعلق بوده است
در غبار خود سراغ دام پیدا کرده ایم
خاک ما امروزگرم اهنگ پرواز فناست
ای هوس کسب هواها بام پیدا کرده ایم
عالم موهومه ای اسباب صورت بسته است
انچه بیدل از خیال خام پیدا کرده ایم
دیده انتظار را دام امید کرده ایم
ای قدمت به چشم ما خانه سفید کرده ایم
دل به خیالت انجمن دیده به حیرتت چمن
سیر تأملی که دل تا مژه عید کرده ایم
همچو صدف قناعتست بوته امتحان فقر
مغز شد استخوان ما بسکه قدید کرده ایم
فیض جنون نارسا فکر برهنگی کراست
خرقه دوش عافیت سایه بید کرده ایم
معنی لفظ حیرتیم کیست به فهم ما رسد
بوی اثر نهفته را رنگ پدید کرده ایم
گرد به باد رفتگان دست بلند مطلبی است
گوش به چشم کن بدل ناله جدیدکرده ایم
اه کجا برد کسی خجلت تهمت عدم
نام خموشی وکری گفت و شنیدکرده ایم
فرصت اشک شمع رفت ای دم صبح عبرتی
خنده دیت نمی شود گریه شهیدکرده ایم
بیدل اگرخطای ما درخور ساز زندگیست
تا به کفن رسیده ایم ناله سفید کرده ایم
با کف خاکستری سودای اخگر کرده ایم
سر به تسلیم ادب گم در ته پر کرده ایم
ارزوها در مزاج ما نفس دزدید و سوخت
خویش را چون قطره بی موج گوهر کرده ایم
اشک غلتانیم کز دیوانگیهای طلب
لغزش پا را خیال گردش سر کرده ایم
بی زبانی دارد ابرامی که در صد کوس نیست
هر کجا گوش است ما از خامشی کر کرده ایم
از شکوه اقتدار هیچ بودنها مپرس
ذره ایم اقلیم معدومی مسخر کرده ایم
انقدر وسعت ندارد ملک هستی تا عدم
چون نفس پر امد و رفت مکرر کرده ایم
عاقبت خط غبار از نسخه ما خواندنی است
باد می گرداند اوازی که دفتر کرده ایم
خامشی در علم جمعیت رباضتخانه است
فربهی های زمان لاف لاغر کرده ایم
استان خلوت کنج عدم کمفرصتی است
شعله جواله ای را حلقه در کرده ایم
مقصد ما زین چمن بر هیچکس روشن نشد
رنگ گل بوده ست پروازی که بی پر کرده ایم
زحمت فهم از سواد سرنوشت ما مخواه
خط موهومی عیان بود از عرق ترکرده ایم
یک دو دم بیدل به ذوق دل درین وحشت سرا
چون نفس در خانه ایینه لنگر کرده ایم
دور هستی پیش از گامی تمامش کرده ایم
عمر وهمی بود قربان خرامش کرده ایم
شیشه ها باید عرق برجبهه ما بشکند
کز تری های هوس تکلیف جامش کرده ایم
ماجرای صبح و شبنم دیدی از هستی مپرس
صد نفس شد اب کاین مقدار رامش کرده ایم
خواب عیش زندگی پرمنفعل تعبیر بود
شخص فطرت را جنب از احتلامش کرده ایم
زندگی تلخست از تشویش استقبال مرگ
اه از فکر ادایی ان چه وامش کرده ایم
تیره بختی هم به اسانی نمی اید به دست
تا شفق خورده ست خون، صبحی که شامش کرده ایم
ما اسیران چون شرارکاغذ اتش زده
مشق ازادی ز چشمکهای دامش کرده ایم
چشم ما مژگان ندزدیده ست ز اشوب غبار
در ره او هر چه پیش امد سلامش کرده ایم
پیش دلدار است دل قاصد دمی کانجا رسی
دم نخواهی زدکه ما چیزی پیامش کرده ایم
غیر خاموشی نمی جوشد ز مشت خاک ما
سرمه گردی دارد و فریاد نامش کرده ایم
منظر کیفیت گردون هوایی بیش نیست
بارها چون صبح ما هم سیربامش کرده ایم
نزد ما بیدل علاج مدعی دشوار نیست
از لب خاموش فکر انتقامش کرده ایم
نشنیده حرف چند که ما گوش کرده ایم
تا لب گشوده ایم فراموش کرده ایم
درد دلیم، شور دو عالم غبار ماست
اما زیارت لب خاموش کرده ایم
تسلیم ما قلمرو جولان ناز کیست
سیر نُه اسمان به خم دوش کرده ایم
افات دهر چاره گرش یک تغافلست
توفان به بستن مژه خس پوش کرده ایم
شوری دگر نداشت خمستان اعتبار
خود را چو درد می سبب جوش کرده ایم
حیرت سحر دمانده طرز نگاه ماست
صد چاک سینه نذر یک اغوش کرده ایم
طاووس رنگ ما ز نگاه که می کش است
پرواز را به جلوه قدح نوش کرده ایم
بر وضع ما خطای جنونی دگر مبند
کم نیست این که پیروی هوش کرده ایم
مردم به دستگاه بقا ناز می کنند
ما تکیه بر فنای خطا پوش کرده ایم
بیدل حدیث بیخبران ناشنیدنی است
بودیم معنیی که فراموش کرده ایم
در جگر صد رنگ توفان کرده ایم
تا سرشکی نذر مژگان کرده ایم
حیرت از طاووس ما پر می زند
وحشتی را نرگسستان کرده ایم
اخگر ما پرده خاکسترست
بیضه قمری نمایان کرده ایم
تا نفس بر خود تپید ایینه نیست
چون حباب این جلوه سامان کرده ایم
شبنم ما جیب خجلت می درد
یک عرق ایینه عریان کرده ایم
ناله حسرتخانه دیدار اوست
در نفس ایینه پنهان کرده ایم
عشق از محرومی ما داغ شد
بی جنون سیر بیابان کرده ایم
دست بر هم سودنی داریم و بس
خدمت طبع پشیمان کرده ایم
ما و شمع کشته نتوان فرق کرد
اینقدر سر در گریبان کرده ایم
ماتم فرصت ز حیرت روشن است
جای مو مژگان پریشان کرده ایم
ای توانایی به زور خود مناز
ما ضعیفان انچه نتوان کرده ایم
از هجوم اشک ما بیدل مپرس
یار می اید چراغان کرده ایم
نسخه هیچیم، وهمی از عدم اورده ایم
ما و من حرفی که می گردد رقم اورده ایم
خامشی بی اه و گفت وگوی باب ناله نیست
یک نفس سازیم و چندین زیر و بم اورده ایم
هیچ نقش از پرده معدومی ما گل نکرد
یک قلم خاکستریم، ایینه کم اورده ایم
ای فلک از ما ضعیفان بیش از این طاقت مخواه
چون مه نو خویش را بر پشت خم اورده ایم
افتابی کرد رنگ طاقت ما احتیاج
تا به خاطر سایه دست کرم اورده ایم
بر درت پیشانی خجلت شفیع ما بس است
سجده ای در بار ما گر نیست نم اورده ایم
عمرها نامحرم جیب تأمل تاختیم
تاکنون ما و خیالت سر بهم اورده ایم
کو تنزه سجده ای تا ابرو بندیم نقش
زحمتی بر خاک پایت از قسم اورده ایم
صبح ما روشن سواد نسخه ارام نیست
سطر گردی در خیال از مشق رم اورده ایم
دست عجز ما صلای جلوه ای دارد بلند
عرصه حیرانی است از مژگان علم اورده ایم
اینقدر رقص سپند ما به امید فناست
ناله در باریم اما سرمه هم اورده ایم
سعی ما واماندگان سر منزلی دیگر نداشت
همچو لغزش زور بر نقش قدم اورده ایم
همت ما چون سحر منت کش اسباب نیست
اینقدر هستی که داریم از عدم اورده ایم
حاصل جمعیت اسباب جز عبرت نبود
مفت ما بیدل که مژگانی بهم اورده ایم
صبح است و ما دماغ تمنا رسانده ایم
چون شمع بوسه مژه تا پا رسانده ایم
گل می کند ز شعله خاکستر اشیان
بال شکسته ای که به عنقا رسانده ایم
ترک طلب به عمر طبیعی مقابل است
ایینه نفس به مسیحا رسانده ایم
کم نیست سعی ما که به صد دستگاه اشک
خود را به پای ابله فرسا رسانده ایم
وحدت نماست شور خرابات ما و من
وهم است این که نشئه دو بالا رسانده ایم
ایینه جهان لطافت کدورت است
نقب پری ز شیشه به خارا رسانده ایم
در هر دماغ فطرت ما گرد می کند
هر جا رسیده است کسی ما رسانده ایم
شوقی فسرد و قطره ما در گهر گرفت
این است کلفتی که به دریا رساند ه ایم
طاووس ما بهار چراغان حیرت است
ایینه خانه ای به تماشا رسانده ایم
از بس تنک بضاعت دردیم چون گهر
یک قطره اشک بر همه اعضا رسانده ایم
گر مستی ات شکست دو عالم به شیشه کرد
ما هم دلی به پهلوی مینا رسانده ایم
بیدل ز سحرکاری طول امل مپرس
کامروز نارسیده به فردا رسانده ایم
از زندگی به جز غم فردا نمانده ایم
چیزی که مانده ایم درینجا نمانده ایم
روزی دو چون حواس به وحشت سرای عمر
بی سعی التفات و مدارا نمانده ایم
چون سایه خضر مقصد ما شوق نیستی است
از پا فتاده ایم ولی وا نمانده ایم
سر بر زمین فرصت هستی درین بساط
زان رنگ مانده ایم که گویا نمانده ایم
زین خاکدان برون نتوان برد رخت خویش
حرفیست بعد مرگ به دنیا نمانده ایم
مجبور اختبار تعین کسی مباد
گوهر شدیم لیک به دریا نمانده ایم
سرگشتگی هم از سر مجنون ما گذشت
جز نام گردباد به صحرا نمانده ایم
محو سراغ خویش برامد غبار ما
بودیم بی نشان ازل یا نمانده ایم
دود چراغ بود غبار بنای یأس
بر سر چه افکنیم ته پا نمانده ایم
بر شرم کن حواله جواب سلام ما
تا قاصدت رسد بر ما، ما نمانده ایم
چون مهره ای که شش درش افسون حیرت است
ما هم برون شش در این خانه مانده ایم
بیدل به فکر نقطه موهوم ان دهن
جزوی به غیر لایتجزا نمانده ایم
زین صفر کز عدم در هستی گشوده ایم
ایینه حباب خیالت زدوده ایم
گرد هزار رنگ تماشا دمانده است
دستی که همچو عکس بر ایینه سوده ایم
خلقی به یاد چشم تو دارد سجودناز
ما هم به سایه مژه هایت غنوده ایم
جمعیت وسیله دیدار مفت ماست
ایینه داری از صف حیرت ربوده ایم
پر روشن است حاصل انجام کار شمع
پرواز گریه دارد و ما پر گشوده ایم
در وصل هم ز حسرت دیدار چاره نیست
با عشق طالعی ست که ما ازموده ایم
از دوری حقیقت ادراک ما مپرس
دربا سراب شدکه به چشمت نموده ایم
از مزرع امید که داند چه گل کند
ما دانه های کاشته نادروده ایم
جانیم رفته رفته جسد بسته ایم نقش
کم نیستیم کاینهمه بر خود فزوده ایم
معدومی حقیقت ما حیرت افرید
پنداشتیم اینه دار تو بوده ایم
بیدل ترانه سنج چه سازی که عمرهاست
از پرده خیال حدیثت شنوده ایم
یاران نه در چمن نه به باغی رسیده ایم
بوی گلی به سیر دماغی رسیده ایم
مفت تأمدم اگر وا رسد کسی
از عالم برون ز سراغی رسیده ایم
از سرگذشت عافیت شمع ما مپرس
طی گشت شعله ها که به داغی رسیده ایم
پر دور نیست از نفس اثار سوختن
پروانه ها به دور چراغی رسیده ایم
بر بیخودان فسانه عیش دگر مخوان
رنگی شکسته ایم و به باغی رسیده ایم
اقبال پرگشایی بخت سیاه داشت
از سایه هما به کلاغی رسیده ایم
از ما تلاش لغزش مستان غنیمت است
اشکی به یک دو قطره ایاغی رسیده ایم
چون سکته ای که گل کند از مصرع روان
کم فرصت یقین به فراغی رسیده ایم
بیدل درین بهار ثمرهاست گلفشان
ما هم به وهم خویش دماغی رسیده ایم
پایمالیم و فارغ ازگله ایم
سر به بالین شکر ابله ایم
منزل و مقصدی معین نیست
لیک در فکر زاد و راحله ایم
همه چون اشک می رویم به خاک
سرنگونی متاع قافله ایم
از سجود دوام وضع نیاز
فرض خوان نماز نافله ایم
یک نفس ساز و صد جنون اهنگ
کس چه داند که در چه سلسله ایم
پهلوی عجز ما مگردانید
چون زمین خوابگاه زلزله ایم
عبرت از بند بند ما پیداست
شکل مربوط جمله فاصله ایم
امتحان گلفروش راز مباد
غنچه سان یکدلیم و ده دله ایم
اخر از یکدگر گسیختن است
خوش معاشان بد معامله ایم
ناقبولی رواج معنی ماست
هرزه گویان دم زن صله ایم
شرم دار ازکمال ما بیدل
قطره ظرف و حباب حوصله ایم
به ذوق سجده او از عدم گلباز می ایم
چه شوق ست اینکه یک پیشانی و صد ناز می ایم
تحیر نامه ها دارم، هزار ایینه دربارم
خیال اهنگ دیدارم به چندین ساز می ایم
خمستان در رکاب گردش رنگم چه سحرست این
به یاد نرگسی ساغرکش اعجاز می ایم
طواف کعبه دل امد و رفت نفس دارد
اگر صد بار ازین جا رفته باشم باز می ایم
به هر جا پاگذارم شوقت استقبال من دارد
ادب پرورده عشقم به این اعزاز می ایم
ز تجدید بهار انس دارم در نظر رنگی
که گر صد سال پیش ایم همان اغاز می ایم
نوای بوی گل سازم، نوید عالم رازم
نسیم گلشن نازم، هزار انداز می ایم
بهار ارزو در دل، گل امید در دامن
به هر رنگی که می ایم چمن پرداز می ایم
به حکم مهر تابان اختیاری نیست شبنم را
پر و بالم تویی چندان که در پرواز می ایم
خواص مرغ دست اموز دارد طینت بیدل
به هر جا می روم تا می دهی اواز می ایم
عمری ست در نظرها اشک عرق نقابیم
از شرم خودنمایی خون دلیم و ابیم
جوشیده ایم از دل با صد خیال باطل
دود همین سپندیم اشک همین کبابیم
خلقی ز ما نمودار ما پیش خود شب تار
خفاش نور خویشیم هر چند افتابیم
مستان این خرابات هنگامه جنونند
از ظرف ما مپرسید دریاکش سرابیم
دانش خیال ظرفست فطرت به وهم صرفست
از اگهی چه حرفست هذیان سرای خوابیم
سامان پر زدنها در اشیان عنقاست
یکسر شرار سنگیم کاش اندکی بتابیم
افسانه ها نهفته ست در دل ولی چه حاصل
می خواند انکه داند ما یک قلم کتابیم
هرگام باید اینجا بر عالمی قدم زد
چون ناله های زنجیر یک پا و صد رکابیم
دل مرکز سویداست خطش همان معماست
از نقطه کس چه خواند جز این که انتخابیم
کاش ابروی هستی با مهلتی شود جمع
زین فرصت عرقناک دردسر حبابیم
از خلق تا قیامت جز حق نمی تراود
با ما نفس مسوزید یک حرف بی جوابیم
بی دانشی چه مقدار نامحرم قبول است
بیدل دعا نداریم چندانکه مستجابیم
سایه وار از نارسایان جهان غربتیم
شخص طاقت رفته وما نقش پای طاقتیم
عجزبینش جوهر ما را به خاک افکنده است
یک مژه گر چشم برداریم گرد فطرتیم
دامن افشاندن ز اسباب جهان بی مدار
انقدرها نیست اما اندکی بی جرأتیم
هیچکس چون شمع داغ بی تمیزیها مباد
سر به جیب و پا به دامن درتلاش راحتیم
حرص بر خوان قناعت هم همان خون می خورد
میهمانان غناییم و فضولی قسمتیم
زبن وبالی کز وفاق حاضران گل می کند
همچو یاد رفتگان ایینه دار عبرتیم
رفت ایامی که عزلت ابروی ناز داشت
این زمان از اختلاط این و ان بی حرمتیم
همچو مینایی نمی از جبهه ما کم نشد
اب می گردیم اما انفعال خجلتیم
با همه نومیدی اقبال سیه بختان رساست
چون شب عصیان ز مشتاقان صبح رحمتیم
خواه عالم نقش بند و خواه عنقاکن خیال
در دماغ خامه نقاش موی صورتیم
نیم چشمک خانه روشن کردنی داریم و هیچ
چون شرر بیدل چراغ دودمان فرصتیم
هیچ می دانی مال خود چرا نشناختیم
سر به پیش پا نکردیم از حیا نشناختیم
غیرت یکتاییش از خودشناسی ننگ داشت
قدر ما این بس که ما هم خویش را نشناختیم
عالمی را معرفت شرمنده جاوید کرد
خودشناسی ننگ کوری شد ترا نشناختیم
دل اگربا خلق کم جوشید جای شکوه نیست
از همه بیگانه بودیم اشنا نشناختیم
چشم پوشیدن جهان عافیت ایجاد کرد
غیر کنج دل برای امن جا نشناختیم
در گلستانی که رنگش پایمال ناز بود
خون ما هم داشت رنگی از حنا نشناختیم
چشم بندی بی تمیزی را نمی باشد علاج
حسن عریان بود ما غیر از فنا نشناختیم
جهل موج و کف به فهم راز دریا روشن است
عشق مستغنی است گر ما و شما نشناختیم
عالم از کیفیت رد و قبول اگاه نیست
چون نفس یکسر برو را از بیا نشناختیم
فهم واجب نیست ممکن تا ابد از ممکنات
اینکه ما نشناختیمت از کجا نشناختیم
بی نیازی از تمیز عین و غیر ازاده است
جرم غفلت نیست بی بود که ما نشناختیم
صبر اگر می بود ابرام طلب خجلت نداشت
ما اجابت را دو دم پیش از دعا نشناختیم
زین تماشا بیدل از وحشت عنانیهای عمر
دیده و دانسته بگذشتیم یا نشناختیم
حسرتی در دل نماند از بسکه ما واسوختیم
یک دماغی داشتیم ان هم به سودا سوختیم
کس درین محفل زبان دان گداز دل نبود
چون سپند از خجلت عرض تمنا سوختیم
نشئه تحقیق ما را شعله جواله کرد
گرد خودگشتیم چندانی که خود را سوختیم
حال هم وهم است از مستقبل اینجا دم مزن
اتش ما شد بلند امروز و فردا سوختیم
در چراغان وفا تأثیر شوق دیگر است
خواب درچشم تماشا سوخت تا ما سوختیم
یک قدم وحشت ادا شد گرمی جولان شوق
همچو برق از جاده نقش کف پا سوختیم
اضطراب شعله ی ما داغ افسردن نداشت
چون نفس از خواهش ارام دلها سوختیم
در دیار ما جو شمع از بسکه قحط درد بود
تا شود یک داغ پیدا جمله اعضا سوختیم
از نشان و نام ما بگذرکه ما بیحاصلان
دفتر خود یک قلم در بال عنقا سوختیم
صرفه ما نیست بیدل خدمت دیر و حرم
شمع خود در هرکجا بردیم خود را سوختیم
یاد ان فرصت که ما هم عذر لنگی داشتیم
چون شرر یک پر زدن ساز درنگی داشتیم
دل نیاورد از ضعیفی تاب درد انتظار
ورنه ما هم شیشه واری نذر سنگی داشتیم
عافیت چون موج شست از نقش ماگرد نمود
تا شکست دل پر افشان بود رنگی داشتیم
یأس گل کرد از نفس ایینه ما صاف شد
ارزو چندانکه می جوشید رنگی داشتیم
خودنمایی هر قدر باشد تصور همتست
نام تا ایینه ما بود ننگی داشتیم
عشق نپسندید ما را هرزه صید اعتبار
ورنه در کیش اثر عبرت خدنگی داشتیم
ناله ما گوش کردن صرفه یاران نکرد
در نفس با این ضعیفیها تفنگی داشتیم
جز فرو رفتن به جیب عجز ننمودیم هیچ
همچو شمع ایینه درکام نهنگی داشتیم
حیرت ان جلوه ما را با خود اخر صلح داد
ورنه تا مژگان به هم می خورد جنگی داشتیم
تا سپند ما به حرف امد خموشی دود کرد
بیتو در محفل نوای سرمه رنگی داشتیم
هر قدر واگشت مژگان دلبر از ما دور ماند
چشم تا پوشیده بود اغوش تنگی داشتیم
زندگی بیدل دماغ خلق در اوهام سوخت
ما هم از هستی همین معجون بنگی داشتیم
یاد ان فرصت که عیش رایگانی داشتیم
سجده ای چون استان بر استانی داشتیم
یاد ان سامان جمعیت که در صحرای شوق
بسکه می رفتیم از خود کاروانی داشتیم
یاد ان سرگشتگی کز نسبتش چون گردباد
در زمین خاکساری اسمانی داشتیم
یاد ان غفلت که از گرد متاع زندگی
عمر دامن چیده بود و ما دکانی داشتیم
گرد اسودن ندارد عرصه جولان هوش
رفت ان کز بیخودی ضبط عنانی داشتیم
دست ما و دامن فرصت که تیر ناز او
در نیستان بود تا ما استخوانی داشتیم
ذوق وصلی گشت برق خرمن ارام ها
ورنه ما در خاک نومیدی جهانی داشتیم
ای برهمن بیخبر از کیش همدردی مباش
پیش ازین ما هم بت نامهربانی داشتیم
هر قدر او چهره می افروخت ما می سوختیم
در خور عرض بهار او خزانی داشتیم
در سر راه خیالش از تپیدن های دل
تا غباری بود ما بر خود گمانی داشتیم
دست ما محروم ماند اخر ز طوف دامنش
خاکِ نم بودیم گرد ناتوانی داشتیم
روز وصلش باید از شرم اب گردیدن که ما
در فراقش زندگی کردیم و جانی داشتیم
خامشی صد نسخه اهنگ طلب شیرازه بست
مدعا گم بود تا ساز بیانی داشتیم
شوخی رقص سپند اماده خاکستر است
سرمه سایی بود اگر ذوق فغانی داشتیم
جرات پرواز هرجا نیست بیدل ور نه ما
در شکست بال، فیض اشیانی داشتیم
جبهه فکر ز خجلت عرق افشان کردیم
در شبستان خیال که چراغان کردیم
دل هر ذر ه ما تشنه دیدار تو بود
چشم بستیم و هزار اینه نقصان کردیم
هرکه از سعی طلب دامنی اورد به دست
ما به فکر تو فتادیم و گریبان کردیم
یارب ایینه دیدار نماید خرمن
تخم اشکی که به یاد تو پریشان کردیم
گل وارستگی از گلشن اسباب جهان
خاکساریست که چون دست به دامان کردیم
وسعت اباد جنون وحشت شوقی می خواست
دامنی چند فشاندیم و بیابان کردیم
هر چه گل کرد ز ما جوهر خاموشی بود
همچو شمع از نفس سوخته توفان کردیم
اشک تا ابله پا همه دل می غلتید
اه جنسی که نداریم چه ارزان کردیم
اشیان در تپش بسمل ما داشت بهار
رنگها ریخت ز بالی که پر افشان کردیم
عجز رفتار ز ما اشک دمانید چو شمع
صد قدم ابله ارایش مژگان کردیم
در بساطی که سر و برگ طرب سوختن است
فرض کردیم که ما نیز چراغان کردیم
بیدل از کلفت مخموری صهبای وصال
چون قدح از لب زخم جگر افغان کردیم
دیده را باز به دیدار که حیران کردیم
که خلل در صف جمعیت مژگان کردیم
بسکه اشفته نگاهی سبق غفلت ماست
مژه را هم رقم خواب پریشان کردیم
غیر وحشت نشد از نشئه تحقیق بلند
می به ساغر مگر از چشم غزالان کردیم
زبن دو تا رشته که هر دم نفسش می خوانند
مفت ما بود که چون صبح گریبان کردیم
خاک خجلت به سرچشم چه طاعت چه گناه
هر چه کردیم درین کلیه ویران کردیم
عرصه کون و مکان وسعت یک گام نداشت
چون نگه بیهده اندیشه جولان کردیم
رهزنی داشت اگر وادی بی مطلب عشق
عافیت بود که زندانی نسیان کردیم
موج ما یک شکن از خاک نجوشید بلند
بحر عجزیم که در ابله توفان کردیم
سوختن انجمن ارای هوس بود چو شمع
داغ را مغتنم دیده حیران کردیم
حاصل از هستی موهوم نفس دزدیدن
اینقدر بود که بر اینه احسان کردیم
تازه رویی ز دل غنچه ما صحرا ریخت
انقدر جبهه گشودیم که دامان کردیم
عشق در عرض وفا انجمن معشوقست
چشم بندی که به این پیکر عریان کردیم
بیدل از بسکه تنک مایه دردیم چو شمع
صد نگه اب شد و یک مژه گریان کردیم
دوش کز دود جگر طرح شببشان کردیم
شرری جست ره ناله چراغان کردیم
دهر توفانکده شوق سراسر زدگی است
گرد دل داشت به هر دشت که جولان کردیم
لغزشی داشت ره عشق که درگام نخست
طوف اسودگی ابله پایان کردیم
صبح این میکده گم بود دراغوش خمار
ما هم از شوخی خمیازه گریبان کردیم
وسعت عیش جهان در خور خرسندی بود
عالمی را ز دل تنگ به زندان کردیم
بی تویک غنچه اسوده درتن باغ نماند
هر چه همرنگی دل داشت پریشان کردیم
هر نفس چاک گریبان بهاری دارد
در جگر بوی گل کیست که پنهان کردیم
حاصل سینه براتش زدن ما چو سپند
اینقدر بود که یک ناله به سامان کردیم
همچو مژگان ز تماشاکده عالم رنگ
حاصل این بود که خمیازه به دامان کردیم
هیچ عیشی به تماشای دل حیران نیست
به خیال اینه چیدیم و چراغان کردیم
به تنزل عرق سعی ندامت گل کرد
انچه گم شد ز جبین بر مژه تاوان کردیم
فکر خوبش است سرانچام دو عالم بیدل
همه کردیم اگر سر به گریبان کردیم
از چاک گریبان به دلی راه نکردیم
کار عجبی داشت جنون اه نکردیم
دل تیره شد اخر ز هوایی که به سر داشت
این اینه را از نفس اگاه نکردیم
فرصت شمری های نفس بال امل زد
پرواز شد ان رشته که کوتاه نکردیم
هر چند به صد رنگ دمیدیم درین باغ
پرواز طرب جز به پر کاه نکردیم
چون شمع که از خویش رود سر به گریبان
نقش قدمی نیست که ما چاه نکردیم
صد دشت به هر کوچه دویدیم و لیکن
خاکی به سر از دوری ان راه نکردیم
ماندیم هوس شیفته کثرت موهوم
از گرد سپه رو به سوی شاه نکردیم
در وصل ز محرومی دیدار مپرسید
شب رفت و نگاهی به رخ ماه نکردیم
چون سایه به حرمانکده فرصت هستی
روز سیهی بود که بیگاه نکردیم
بیدل تو عبث خون مخور از خجلت تحقیق
ماییم که خود را ز خود اگاه نکردیم
چشم پوشیدیم و برما و من استغنا زدیم
از مژه بر هم زدن بر هر دو عالم پا زدیم
وحدت اغوش وداع اعتبارات است و بس
فرع تا با اصل جوشد شیشه بر خارا زدیم
ذوق ازادی قسم بر مشرب ما می خورد
خاک ما چندان پریشان شد که بر صحرا زدیم
نسخه اسباب از مضمون دل بستن تهی است
انتخابی بود نومیدی کزین اجزا زدیم
حیرت اباد است اینجا کو قدم برداشتن
اینقدرها بس که دامان مژه بالا زدیم
بوی می صد شعله رسوا شد که با صبح الست
یک شرر چشمک به روی پنبه مینا زدیم
بسکه بی تعداد شد ساز مقامات کرم
چون نوای سایلان ما نیز بر درها زدیم
هیچ اشوبی به درد غفلت امروز نیست
شد قیامت اشکار ان دم که بر فردا زدیم
ای تمنا نسخه ها نذر توهم کن که ما
مسطری بر صفحه از موج پر عنقا زدیم
حسرت اسباب و برق بی نیازی عالمیست
دل تغافل اتشی افروخت بر دنیا زدیم
پیشتر ز اشوب کثرت وحدتی هم بوده است
یاد ان موجی که ما بیرون این دریا زدیم
شام غفلت گشت بیدل پرده صبح شعور
بسکه عبرت سرمه ها در دیده بینا زدیم
بی تکلف گرگدا گشتیم و گر سلطان شدیم
دور از ان در انچه ننگ قدرها بود ان شدیم
عجز توفان کرد محو الفت امکان شدیم
ریخت قدرت بال و پر تا گرد این دامان شدیم
جز فناگویند رنج زندگی را چاره نیست
از چه یارب تشنه این درد بی درمان شدیم
راحتی گر بود در کنج خموشی بوده است
بر زبانها چون سخن بیهوده سرگردان شدیم
بی حجاب رنگ نتوان دید عرض نوبهار
پیرهن کردیم سامان هر قدر عریان شدیم
مشت خاک تیره را ایینه کردن حیرت است
جلوه ای کردی که ما هم دیده حیران شدیم
از چراغ ما ز هستی دامنی افشاند عشق
بی زبان بودیم داغ شکر این احسان شدیم
اتش ما از ضعیفی شعله ای پیدا نکرد
چون چراغ حیرت از ایینه ها تابان شدیم
در عبادتگاه ذوق نیستی مانند اشک
سجده ای کردیم و با نقش قدم یکسان شدیم
دردسرکمتر چه لازم با فنون پرداختن
عالمی سودای دانش پخت و ما نادان شدیم
بسکه ما را شعله درد وداع از هم گداخت
اب گشتیم و روان از دیده یاران شدیم
در تماشایت علاج حیرت ما مشکل است
چشم چون ایینه تا واگشت بی مژگان شدیم
احتیاج غیر بیدل ننگ دوش همت است
همچو خورشید از لباس عاریت عریان شدیم
قابل بار امانتها مگو اسان شدیم
سرکشیها خاک شد تا صورت انسان شدیم
در عدم جنس محبت قیمت کونین داشت
تا نفس واکرد دکان همچو باد ارزان شدیم
ای بسا نقشی که اگاهی به یاد ما شنید
تاکنون زیب تغافلخانه نسیان شدیم
گفتگو عمری نفسها سوخت تا انجام کار
همچو شمع کشته در زیر زبان پنهان شدیم
سود اگر در پرده خون می شد زیانی هم نبود
چون مه از عرض کمال ایینه نقصان شدیم
پیکر ما را چوگردون بی سبب خم کرده اند
در میان گویی نبود اندم که ما چوگان شدیم
غنچه ما عرض چندین برگ گل در بار داشت
یک گرببان چاک اگر کردیم صد دامان شدیم
هرکسی ویرانه خود را عمارت می کند
ما به تعمیر دل بی پا و سر ویران شدیم
اینه در زنگ مژگانی بهم اورده بود
چشم تا وا شد به روی نیک و بد حیران شدیم
بی تمیزی داشت ما را نازپرورد غنا
اخر از ادم شدن محتاج اب و نان شدیم
زین لباس سایگی کز شرم هستی تیره است
نور او پوشید ما را هر قدر عریان شدیم
اینقدرها حسرت اغوش هم می بوده است
هرکه شد چشم تماشای تو ما مژگان شدیم
هیچ نتوان بست نقش خجلت ازکمفرصتی
رنگ ما پیش از وفا بشکست اگر پیمان شدیم
پشت دستی هم نشد ریش از ندامتهای خلق
طبع ما وقتی پشیمان شد که بی دندان شدیم
بیدل از ما عالمی با درس معنی اشناست
ما به فهم خود چرا چون حرف و خط نادان شدیم
عشق هویی زد به صد مستی جنون باز امدیم
باده شورانگیخت بیرون خم راز امدیم
اینه صیقل زدن بی صید تمثالی نبود
سینه در یادت خراشیدیم وگلباز امدیم
جسم خاکی گر نمی بود اینقدر شوخی که داشت
بیشتر زین سرمه باب چشم غماز امدیم
چون سحر زین یک تبسم قید نیرنگ نفس
با همه پرواز ازادی قفس ساز امدیم
اشیان پرداز عنقا بود شوق بی نشان
گفت وگوی رنگ بالی زد به پرواز امدیم
دوری ان مهر تابان نور ما را سایه کرد
بهر این روز سیه زان عالم ناز امدیم
لب گشودن انحراف جاده تسلیم بود
شکر هم گر راهبر شد شکوه پرداز امدیم
نغمه ما برشکست ساز محمل می کشد
سرمه رفتیم انقدر از خودکه اواز امدیم
از کفی خاک این قدر گرد قیامت حیرت است
بی تکلف سحر جوشیدیم و اعجاز امدیم
اول و اخر حسابی از خط پرگار داشت
چون بهم پیوست بی انجام و اغاز امدیم
فرعها را از رجوع اصل بیدل چاره نیست
راهها سر بسته بود اخر به خود باز امدیم
فرصت کمین پرواز چون ناله سپندیم
چندان که سر به جیبیم چین گشته کمندیم
طاقت به زیر گردون خفت شکار پستی است
هرگاه پر شکستیم زین اشیان بلندیم
پرواز خاک غافل در دیده ها غبار است
عمری ست از فضولی ردیم ناپسندیم
امروز هیچکس نیست شایسته ستودن
مضمون تهمتی چند با ناقصان چه بندیم
از بس رواج دارد افسانه های باطل
چون حرف حق درین بزم تلخیم گرچه قندیم
نامحرمان چه دانند شأن عسل چه دارد
در خانه ها حلاوت بیرون در گزندیم
ظلم است مرهم لطف از ما دریغ کردن
چون داغ سوزناکیم چون زخم دردمندیم
از اشک شمع گیرید معیار عبرت ما
ان سر که می کشیدیم اخر به پا فکندیم
شیرینی هوسها فرهاد کرد ما را
فرصت به جان کنی رفت دل از جهان نکندیم
افاق کسوت شور تا کی به وهم بافد
ماتم خروش عبرت زین نیلگون پرندیم
بیدل درین ستمگاه از درد ناامیدی
بسیار گریه کردیم اکنون بیا بخندیم
تا سایه صفت اینه از زنگ زدودیم
خورشید عیان گشت مثالی که نمودیم
خون در جگر از حسرت دیدار که داریم
ایینه چکید از رگ اهی که گشودیم
امروز به یادیم تسلی چه توان کرد
ماییم که روزی دو ازین پیش تو بودیم
رنگی ننمودیم کزو یأس نخندید
چون غیب خجالت کش اوضاع شهودیم
نتوان طرف نیک و بد اهل جهان بود
از سیلی اوهام چو افلاک کبودیم
تا در دل از اندیشه غبار نفسی هست
یک دهر قیامتکده گفت و شنودیم
یکتایی و ارایش تمثال چه حرفست
گفتند دل است اینه باور ننمودیم
زین بیش خجالت کش غفلت نتوان زیست
ای شبهه پرستان عدم است اینکه چه بودیم
بیدل ز تمیز اینقدرت شبهه فروشی ست
ورنه به حقیقت نه زیانیم و نه سودیم
جز حیرت ازین مزرعه خرمن ننمودیم
عبرت نگهی کاشت که ایینه درودیم
در زیر فلک بال نگه وا نتوان کرد
عمریست که وامانده این حلقه دودیم
فریاد که درکشمکش وهم تعلق
فرسود رگ ساز و جنونی نسرودیم
عبرتکده دهر غبار هوسی داشت
ما نیز نگه واری ازین سرمه ربودیم
پیدایی ما کَون و مکان از عدم اورد
جا نیز نبوده ست به جایی که نبودیم
ایینه جز ارایش تمثال چه دارد
صفریست تحیر که بر ان جلوه فزودیم
از شور دل گمشده سرکوب جرس شد
دستی که به یاد تو درین مرحله سودیم
از جاده تسلیم گذشتن چه خیال است
چون شمع ز سر تا قدم احرام سجودیم
فرداست که باید ز دو عالم مژه بستن
گر یک دو سه روزی به تماشا نغنودیم
بیدل چه خیالست ز ما سعی اقامت
دیریست چو فرصت به گذشتن همه زودیم
خاک نمیم امروز دی محو یاد بودیم
در عالمی که هستیم شادیم و شاد بودیم
درکوه اتش سنگ، در باغ جوهر رنگ
با این متاع موهوم در هر مزاد بودیم
چاک جگرکجا بود مژگان تر کرا بود
با داغ این هوسها در اتحاد بودیم
اجزای ما ز شوخی ناکام رفت بر باد
گر می نشست این گرد نقش مراد بودیم
عشق مقام ما را با خود خیالها بود
در نرد اعتبارات خال زیاد بودیم
رسم حضور و غیبت کم داشت محفل انس
فارغ ز خیر مقدم تأخیر باد بودیم
بستیم ازتعلق بر دوش فطرت اخر
افسردنی که گویی یکسر جماد بودیم
فطرت ز ما جنون خواند تحقیق چشم خواباند
چون نقش بال عنقا پر بی سواد بودیم
گر از فرامشانیم امروز شکوه ازکیست
زین پیش هم کسی را ما کی به یاد بودیم
درکارگاه تحقیق غیر از عدم نبودیم
امروز از تو باغیم دی خاک هم نبودیم
از ما چه خواهد انصاف جز عرض بی نشانی
ایینه سکندر یاجام جم نبودیم
نی دیرجای ما شد نی کعبه متکا شد
در هرکجا رسیدیم ثابت قدم نبودیم
همت چه سر فرازد اندیشه بر چه نازد
اینجا صمد نگشتیم انجا صنم نبودیم
پرواز تاکجاها شهرت طرازد از ما
در اشیان عنقا طبل و علم نبودیم
شایسته هنر را کس از وطن نراند
در ملک نیستی هم پر محتشم نبودیم
در عرصه تخیل گرد حدوث تا کی
ای غافل اینقدرها ننگ قدم نبو دیم
اکنون به قدر امواج باید قلم به خون زد
تا چشمه درنظربود عبرت رقم نبودیم
نام طلوع خورشید شهرت نمای صبحست
تا او نکرد شوخی ما متهم نبودیم
ناقدردانی از ما پوشید چشم یاران
هر چند خاک بودیم از سرمه کم نبودیم
تا در خیال جاکرد تمییز اب وگوهر
بیدل من و تو گویا هرگز به هم نبودیم
جغد ویرانه خیال خودیم
پر فشان لیک زیر بال خودیم
شمع بخت سیه چه افروزد
اتش مرده زگال خودیم
رنگ کو تا عدم بگرداند
عالمی رفت و ما به حال خودیم
غم اوج، حضیض جاه کراست
عشرت فقر بی زوال خودیم
کو قیامت چه محشر ای غافل
فرصت اندیش ماه و سال خودیم
دور ما را نه سبحه ای ست نه جام
گردش رنگ انفعال خودیم
باده در جام و نشئه مخموری
هجر پرورده وصال خودیم
بحر در جیب و خاک لیسیدن
چقدر تشنه زلال خودیم
غیر ما کیست حرف ما شنود
گفت وگوی زبان لال خودیم
دوری از خود قیامتست اینجا
بی تو زحمت کش خیال خودیم
شمع اسودگی چه امکانست
تا سری هست پایمال خودیم
از که خواهیم داد ناکامی
بیدل بیکسی مال خودیم
چون نگه عمریست داغ چشم حیران خودیم
زیر کوه از سایه دیوار مژگان خودیم
دعوی هستی سند پیرایه اثبات نیست
اینقدر معلوم می گردد که بهتان خودیم
وحشت صبحیم ما راکو سر و برگی دگر
یعنی از خود می رویم و گرد دامان خودیم
سخت جانی عمر صرف ژاژخایی کردن ست
همچو سوهان پای تا سر وقف دندان خودیم
شیشه ما را در این بزم احتیاج سنگ نیست
از شکست دل مقیم طاق نسیان خودیم
نقد ما با فلس ماهی هم رواج افتاده است
درهم بیحاصل بیرون همیان خودیم
عمر وهمی در خیال هیچ ننمودن گذشت
انقدر کایینه نتوان گشت حیران خودیم
نعمت فرصت غنیمت پرور توفیر ماست
میزبان عر ض بهار توست و مهمان خودیم
سیر دریا قطره را در فکر خویش افتادنست
دامن ان جلوه در دست از گریبان خودیم
چشم می بایدگشودن جلوه گو موهوم باش
هر قدر نظاره می خندد گلستان خودیم
همچو مژگان شیوه بی ربطی ما حیرتست
گر بهم اییم یکسر دست و دامان خودیم
گوهر اشکیم بیدل ازگداز ما مپرس
اینقدر اب از خجالت وضع عریان خودیم
خلوت پرست گوشه حیرانی خودیم
یعنی نگاه دیده قربانی خودیم
ما را چو صبح باگل تعمیرکار نیست
مشتی غبار عالم ویرانی خودیم
لاف بقا و زندگی رفته نازکیست
لنگر فروش کشتی توفانی خودیم
موگشته ایم و نقش خیال تو مشق ماست
حیران صنعت قلم مانی خودیم
پر هرزه بود چشم گشودن دین بساط
چون شمع جمله اشک پشیمانی خودیم
جمعیت از غبار هوای رمیده است
صبح جنون بهار پریشانی خودیم
چون اشک راز ما به هزار اب شسته اند
ایینه خجالت عریانی خودیم
خاک فسرده خواری جاوید می کشد
عمریست پایمال تن اسانی خودیم
دیوار رنگ منع خرام بهار نیست
ای خام فطرتان همه زندانی خودیم
بیدل چوگردباد ز ارام ما مپرس
عمریست درکمند پرافشانی خودیم
عزت کلاه بی سر و سامانی خودیم
صد شعله نازپرور عریانی خودیم
ایینه نقشبند گل امتیاز نیست
محو خیال خانه حیرانی خودیم
گوهر خمار بستر و بالین نمی کشد
سر درکنار زانوی غلتانی خودیم
پر می زنیم و هیچ به جایی نمی رسیم
وامانده های وحشت مژگانی خودیم
دوران سر ز سبحه ما کم نمی شود
وانگاه تر دماغ مسلمانی خودیم
با افتاب ذره چه نسبت عیان کند
دلدار باقی خود و ما فانی خودیم
چون کوه ناله نیز ز ما سر نمی کشد
از بسکه زبر بارگرانجانی خودیم
پوشیدگی ز هیأت افاق برده اند
حیرت قبای چاره عریانی خودیم
خاکستریم و شعله ما ارمیده نیست
ایینه کمین پر افشانی خودیم
ما را ز تیره بختی ما می توان شناخت
چون سایه یکقلم خط پیشانی خودیم
بیدل به جلوه گاه حقیقت که می رسد
ما غافلان تصور امکانی خودیم
سودیم سراپا و به پایی نرسیدیم
از خویش گذشتیم و بجایی نرسیدیم
کردیم گل از عالم اندیشه قدرت
دستی که به دامان دعایی نرسیدیم
شیرینی گفتار ز ما ذوق عمل برد
چون وعده ناقص به وفایی نرسیدیم
تا رخت نبردیم به سر چشمه خورشید
چون سایه به صابون صفایی نرسیدیم
واماندن ما زحمت پای دگرانست
ای ابله ما نیز بجایی نرسیدیم
ان بی پر و بالیم که در حسرت پرواز
گشتیم غبار و به هوایی نرسیدیم
ای بخت سیه نوحه به محرومی ماکن
ایینه شدیم و به لقایی نرسیدیم
افسانه هستی چقدر خواب فسون داشت
مردیم و به تعبیر فنایی نرسیدیم
مطلب به نفس سرمه شد از درد تپیدن
فریاد که اخر به صدایی نرسیدیم
شبنم همه تن اب شد از یک نظر اینجا
ما هرزه نگاهان به حنایی نرسیدیم
بیدل من و گرد سحر و قافله رنگ
رفتیم به جایی که به جایی نرسیدیم
صد شکرکه جز عجز گیاهی ندمیدیم
فری ندمیدیم و کلاهی ندمیدیم
تا ابله پایی نکشد رنج خراشی
خاری نشدیم از سر راهی ندمیدیم
حسرت چه اثر واکشد از حاصل مطلب
بر هیچکس افسون نگاهی ندمیدیم
چون اه هوس هرزه دوی ریشه ما سوخت
اما ز دل سوخته گاهی ندمیدیم
صد رنگ گل افشاند نفس لیک چه حاصل
یک ریشه به کیفیت اهی ندمیدیم
سرتا قدم ما به هوس سرمه شد اما
در سایه مژگان سیاهی ندمیدیم
بر ابرکرم تهمت خشکی نتوان بست
کو قابل عفو تو گناهی ندمیدیم
فریاد کزین مزرعه سوخته حاصل
اخر مژه بستیم و نگاهی ندمیدیم
گلخن چمنی داشت که گلزار ندارد
از ناکسی اخر پر کاهی ندمیدیم
بر باد ندادیم درین عرصه غباری
زان رنگ فسردیم که گاهی ندمیدیم
بیدل تو برون تاز که ما وهم پرستان
چندانکه نشستیم به راهی ندمیدیم
برکاغذ اتش زده هر چند سواریم
فرصت شمران قدم ابله داریم
چون شمع تلاش همه زین بزم رهایی است
گل می دمد ان خار که از پا به در اریم
دل مغتنم فرصت اقبال حضوریست
تا اینه با ماست تماشایی یاریم
گر دقت فطرت ورق خاک تکاند
ماییم که پیدا و نهان خط غباریم
روزی دو نفس گرمی هنگامه نازست
هر چند فروز یم همان شمع مزاریم
زهاد اگر غره نیرنگ بهشتند
ماهم پر طاووس به سر چون نگذاریم
کمفرصتی از ما نکند ننگ فضولی
پرواز در اتش فکن سعی شراریم
از وصل تعین به غلط کرده فراهم
اجزای من و ما که بهم ربط نداریم
ان قطره خونی که بجوشیم بهم گر
بیگانه تر از توأمی دانه باریم
کس جوهر ادراک بد و نیک ندارد
از اینه پرسید که ما با که دچاریم
باید الم خامه نقاش کشیدن
بر هر سر رحمت سر صد قافله باریم
بیدل چه توان کرد به محرومی قسمت
ما خشک لبان ساغر دریا به کناریم
عمرها شد عرق از هستی مبهم داریم
چون سحر در نفس ایینه شبنم داریم
قدردان چمن عافیت خویش نه ایم
چه توان کرد نصیب از گل ادم داریم
یک نفس اینه انس نپرداخت نفس
فهم کن اینهمه بهر چه ز خود رم داریم
کم و بیش انچه کسی داشت رهاکرد و گذشت
فرض کردیم کزین داشته ما هم داریم
زندگی پرده سحر است چه باید کردن
عشرت هر دو جهان زین دو نفس غم داریم
نگسست از دل ما حسرت ایام وصال
دامن رفته ز دستی ست که محکم داریم
با همه ذوق طلب طاقت دیدار کراست
این هوس به که بر ایینه مسلم داریم
غیرتسلیم ز ما هیچ نمی اید راست
پا و سر چون خط پرگار به یک خم داریم
گر فضولی نشود ممتحن بست و گشاد
گنجها برکف دستی است که بر هم داریم
عذر احباب تلافیگر ازار مباد
کوشش زخم به سامان چه مرهم داریم
با همه ربط وفاق این چه دل افشاریهاست
سبحه سان پا به سر ابله ای هم داریم
شکر هم بیدل از اثار نفاق است اینجا
الفت، انگه گله ؟ پیداست حیا کم داریم
تا خامه وار خود را از سعی وا نداریم
مژگان قدم شمار است هر چند پا نداریم
ناموس بی نیازی مهر لب سوالست
کم نیست حاجت اما طبع گدا نداریم
بر ما نفس ستم کرد کز عافیت بر اورد
چون بوی گل به هر رنگ تاب هوا نداریم
باید چو موج گوهر اسوده خاک گشتن
در ساحلیم اما غیر اشنا نداریم
زین خاکدان چه لازم بر خاستن به منت
ای سایه خواب مفتست ماهم عصا نداریم
عنقا دماغ امنیم درکنج بی نشانی
فردوس هم ندارد جایی که ما نداریم
مهمانسرای دنیا خوان گستر نفاق است
بر هم خوریم یاران دیگر غذا نداریم
در گوش ما مخوانید افسانه اقامت
خواب بهار رنگیم پا در حنا نداریم
نیرنگ وهم ما را مغرور ما و من کرد
گر هوش در گشاید کس در سرا نداریم
ناقدردان رازیم از بی تأملی ها
عریانی انقدر نیست بند قبا نداریم
ایینه گرم دارد هنگامه فضولی
ان جلوه بی نقاب است یا ما حیا نداریم
زین تنگیی که دارد بیدل بساط امکان
ناگشته خالی از خویش امید جا نداریم
تا چند به هر مرده و بیمار بگریم
وقتست به خود گریم و بسیار بگریم
زبن باغ گذشتند حریفان به تغافل
تا من به تماشای گل و خار بگریم
بر بیکسیم رحم نکردند رفیقان
فریاد به پیش که من زار بگریم
دل اب نشد یک عرق از درد جدایی
یارب من بی شرم چه مقدار بگریم
شمع ستم ایجاد نی ام این چه معاشست
کز خواب به داغ افتم و بیدار بگریم
ای غفلت بیدرد چه هنگامه کوریست
او در بر و من درغم دیدار بگریم
تدبیرگداز دل سنگین نتوان کرد
چون ابر چه مقدار به کهسار بگریم
چون شمع به چشمم نمی از شرم و وفا نیست
تا در غم وا کردن زنار بگریم
ای محمل فرصت دم اشوب وداعست
اهسته که سر در قدم یار بگریم
تاکی چو شرر سر به هوا اشک فشاندن
چون شیشه دمی چند نگونسار بگریم
بر خاک درش منفعلم بازگذارید
کز سعی چنین یک دو عرق وار بگریم
شاید قدحی پرکنم از اشک ندامت
می نیست درین میکده بگذار بگریم
ناسور جگر چند کشد رنج چکیدن
بر سنگ زنم شیشه و یکبار بگریم
هر چند ز غم چاره ندارم من بیدل
این چاره که فرمود که ناچار بگریم
وقت ست کنم شور جنون عام و بگریم
چون ابر بر ایم به سر بام و بگریم
تا گرد ره هرزه دوی ها بنشیند
از ابله چشمی بکنم وام و بگریم
چون ابر به صد دشت و درم اشک فشانی ست
کو بخت که یکجا کنم ارام و بگریم
فرصت ز چراغ سحرم بال فشان رفت
از منتظرانم که شود شام و بگریم
شاید نگهی صید کند دانه اشکی
در راه تو چندی فکنم دام و بگریم
چون شمع خموشم بگذارید مبادا
یادم دهد اغاز ز انجام و بگریم
دور از نگهت حاصلم این بس که درین باغ
چشمی دهم اب ازگل بادام و بگریم
نومید وصالم من بیدل چه توان کرد
دل خوش کنم ای کاش به این نام و بگریم
فریاد کز توهم نامحرم حضوریم
خفاش بی نصیبیم ظلمت شناس نوریم
زان دم که دامن کل رفته ست از کف ما
در احتیاج هر جزو مجنونتر از ضروریم
پیوند هیچ دارد از اگهی گسستن
نااشنای خویشیم بیگانه شعوریم
ما را نمی توان یافت بیرون از این دو عبرت
یا ناقص الکمالیم یا کامل القصوریم
اشوب لن ترانی ست هنگامه ساز عبرت
زین کسوتی که داریم فانوس شمع طوریم
خواه از تلاش همت خواه از تردد حرص
در هر صفت جهانی داریم و نا صبوریم
در ساز ما نهفته ست احیای عالم وهم
عمری ست چون د م صبح توفان خروش صوریم
هر کس به سعی بینش محرم سراغ ما نیست
در عرصه خیالی گرد خرام موریم
این انفعال جاوید یا رب کجا برد کس
گمگشته خفاییم اواره ظهوریم
دوزخ ز شرمساری کوثر شود جبینش
گر اینقدر بداند ما را که، از که دوریم
رسوایی تعین نتوان به وهم پوشید
این به که چشم بندیم بند قبای عوریم
بیدل زیارت ما روزی دو مغتنم گیر
از بس که خاکساریم کیفیت قبوریم
خیز کز درس دویی سر خط عاری گیریم
جای شرم ست ز ایینه کناری گیریم
دست و پاهای حنا بسته مکرر کردید
بعد ازین دامن بی رنگ نگاری گیریم
نیستی صیقل ایینه رحمت دارد
خاک گردیم و سر راه بهاری گیریم
تا توان سینه به بوی گل و ریحان مالید
حیف پایی که درین دشت به خاری گیریم
عمرها شد نفس سوخته محمل کش ماست
برویم از قدم ناقه شماری گیریم
زندگی اب شد از کشمکش حرص و هوا
چند تازبم پی سگ که شکاری گیریم
بنشینیم زمانی پس زانوی ادب
انتقام از تک و دو ابله واری گیریم
ملک افاق گرفتیم و گدایی باقیست
پادشاهیم اگر کنج مزاری گیریم
دامن دشت عدم منتظر وحشت ماست
کاش از تنگی این کوچه فشاری گیریم
دل سنگین ره صد قافله طاقت زده است
پرگرانیم بیا تا کم باری گیریم
رحم بر بی کسی خویش ضرور است ضرور
مژه پوشیم و سر خود به کناری گیریم
خاک این دشت هوس هیچ ندارد بیدل
مگر از هستی موهوم غباری گیریم
پیمانه غناکده بی مثالیم
پر نیست انقدر که توان کرد خالیم
شادم به کنج فقر کز ابنای روزگا ر
سیلی خور جواب نشد بی سوالیم
خاک ضعیف مرکز صد شعله رنگ و بوست
غافل مشو ز وحشت افسرده بالیم
اغوش مه پر است ز کیفیت هلال
بالیده گیر نقص ز صاحب کمالیم
پستی گل بلندی نخلست ربشه را
در خاک خفته اینقدر از طبع عالیم
از بس به رنگ نی پرم از انتظار درد
اغوش ناله می کند از خویش خالیم
عمریست وحشتم نگه چشم حیرتیست
یادت نشانده است غبار غزالیم
سامان طراز راحتم از سعی نارسا
افکنده خواب با همه جا فرش قالیم
از بسکه ناله داشت نی بوریای فقر
مخمل نبرد صرفه خواب از نهالیم
فریاد کز فسردگی باغ اعتبار
هم جوهر چنار نشدکهنه سالیم
اغوش حیرتم به چه تنگی گشوده اند
در من شکسته است چو گردون حوالیم
نتوان به چشم داد سراغ نمود من
بیدل به یمن ضعف چو معنی خیالیم
از کمال سرکشی عاجزترین عالمیم
همچو مژگان پیش پایی تا به یاد اید خمیم
ذره ایم اما پر است از ما جهان اعتبار
بیشی ما را حساب اینست کز هر کم کمیم
بی وفاق اشفتگی می خندد از اجزای ما
در کتاب افرینش جمله خط توأمیم
عالم عجز و غرور از یکدگر ممتاز نیست
گر همه خاکیم و گر افلاک ناموس همیم
تر دماغ انفعالیم از وفای ما مپرس
از تعین هر که پیشانی گشاید ما نمیم
حسن را اغوش عشق اقبال ناز دیگر است
او تماشا ما تحیر، او نگین ما خاتمیم
کو جنون تا مست عریانی براییم از لباس
ور نه دامن تا گریبان دستگاه ماتمیم
غیر رسوایی چه دارد شهرت اقبال پوچ
گر علم گردیم چون سرهای کل بی پرچمیم
دستگاه کبر و ناز عاریت پیداست چیست
ما بچینی جمله فغفوریم با ساغر جمیم
زین شکایت انجمن سامان گوش کر کنید
پنبه ای گر هست صد زخم زبان را مرهمیم
مرده را بهر چه می پوشند چشم اگاه باش
خاک خلوتگاه اسرار است و ما نامحرمیم
بیدل اینجا تیغ جرأت درکف کم فرصتی ست
چون سحر قطع نفس کم نیست پر نازک دمیم
بی شبهه نیست هستی از بسکه ناتوانیم
یا نقش ان تبسم یا موی ان میانیم
نی منزلی معین نی جاده ای مبرهن
عمریست چون مه و سال بی مدعا روانیم
تحقیق ما محالست فهمیدن انفعالست
دیگر بگو چه حالست فریاد بی زبانیم
افسانه من و ما نشنیدن است اولی
تا پنبه نیست پیدا بر گوش خود گرانیم
زین جنسهاکه چون صبح غیر از نفس ندارد
چیدن چه احتمالست بر چیدن دکانیم
منع عروج مقصد پیچ وخم نفسهاست
از خود بر امدن کو حیران نردبانیم
قید خیال هستی افسون نارسایی ست
پرنیست ورنه یک سر بیرون اشیانیم
در خاک تیره بوده است هنگامه تعین
از یک چراغ خاموش صد انجمن عیانیم
تحقیق نارسایان چندین قیاس دارد
حرف نگفته ای را صد رنگ ترجمانیم
یادی ز نقش پاکن بر بیش و کم حیاکن
ما را به خود رها کن تخفیف امتحانیم
دردا که جوهر چشم از فهم ما نهان ماند
نامحرم زمینیم هر چند اسمانیم
گلشن هوا ندارد صحرا فضا ندارد
امید جا ندارد دامن کجا فشانیم
با خود اگر نسازیم بر الفت که نازیم
پر بی کسیم ناچار بر خویش مهربانیم
ار کاف و نون دمیدیم غیر از عدم چه دیدیم
چیزی ز ما مخواهید ما حرف این دهانیم
بیدل سراغ عنقا حرفیست بر زبانها
ماییم و نامی و هیچ بسیار بی نشانیم
در رهت نا رفته از خود هر طرف سر می زنیم
همچو مژگان بیخبر در اشیان پر می زنیم
چون سحر خمیازه اغوش فنا رامی کند
ما ز فرصت غافلان سرخوش که ساغر می زنیم
از خراش سینه مشق مدعا معلوم نیست
صفحه بیکار است مجهولانه مسطر می زنیم
نیستم اگه تمنای دل بیمار چیست
ناله می بالد اگر پهلو به بستر می زنیم
زین قدر گردی که دارد چون سحر جولان ما
می رسد چین بر فلک دامن اگر بر می زنیم
چون شرر روشن سواد فطرتیم اما چه سود
نقطه ای تا گل کند اتش به بستر می زنیم
بر نمی اید دل از زندانسرای وهم و ظن
هر قدر این مهره می تازد به ششدر می زنیم
کعبه و بتخانه شغل انفعالی بیش نیست
حلقه نامحرمی بیرون هر در می زنیم
موج ها زین بحر بی پایان به افسردن رسید
نارسابیهاست ما هم فال گوهر می زنیم
عاجزی بر حیرت ما شرم جرات ختم کرد
لاف اگر مژگان زدن باشد که کمتر می زنیم
شش جهت برق است و ما را عجز مژگان داده اند
دست پیش هرکه برداریم بر سر می زنیم
در فضای امتحان افسردگی پرواز ماست
طایر رنگیم بید ل بال دیگر می زنیم
صبح تمنا دمید، دل چمنستان کنیم
یوسف ما می رسد اینه سامان کنیم
حاصل باغ مراد حوصله خواه وفاست
انچه نگنجد به جیب تحفه دامان کنیم
ساز طرب دلگشاست نشئه ترنم نماست
مطرب ما تر صداست شیشه غزلخوان کنیم
چشم وفا مشربان این همه بی نور چند
منتظر جلوه ایم ساز چراغان کنیم
خوان بهار انجمن مایل این گلشن است
صد چمن اثبات ناز برگل و ریحان کنیم
جبهه اندیشه را با قدم او سریست
به که دران نقش پا سیر گریبان کنیم
چشم دو عالم نشاط محو تماشای ماست
دیده به دیدار اگر یک مژه حیران کنیم
قابل این استان جبهه نداربم حیف
سبزه خاک رهیم سجده به مژگان کنیم
گردن ما تا ابد بسته زنجیر اوست
قمری این گلشنیم طوق چه پنهان کنیم
از لب جانبخش او یک دو نفس دم زنیم
مصر حلاوت شویم قند و گل ارزان کنیم
هرزه درای هوس چند توان زیستن
لب به ثنایش دهیم بر نفس احسان کنیم
بیدل اگر سبز شد دانه ز فیض سحاب
ما دل افسرده را در قدمش جان کنیم
به هر جا رفته ام از خویشتن راه تو می پویم
اگر نزدیک اگر دورم غبار ان سرکویم
هوای ناوکی دارم که هر جاگل کند یادش
ببالد استخوان مانند شاخ گل به پهلویم
به مضراب خیالی می کند توفان خروش من
زبان رشته سازم نمی دانم چه می گویم
به گردون گر رسم از سجده شوقت نی ام غافل
چو ماه نو جبینی خفته در محراب ابرویم
دوتا شد پیکر و اهی نبالید از مزاج من
نوا در سرمه خوابانیده تر از چنگ گیسویم
نشاند اخر وداع فرصتم در خاک نومیدی
غباری از تپش وامانده جولان اهویم
تحیر خون شد از نیرنگ سحرامیزی الفت
که من تمثال خود می بینم و ایینه اویم
به تکلیف بهارم می دهی زحمت نمی دانی
به جای گل دل خون گشته ای دارم که می بویم
تمیز رنگ حالم دقت بسیار می خواهد
که من از ناتوانی در نظرها رستن مویم
چو شمعم گر به این رنگست شرم ساز پیمایی
عرق گل می کنم چندان که رنگ خویش می شویم
چو ان مویی که ارد در تصور کلک نقاشش
هنوز از ناتوانیها به پهلو نیست پهلویم
به ضبط خود چه پردازد غبار ناتوان من
نسیم کویش از خود رفتنی می اورد سویم
چنان محو تماشای گریبان خودم بیدل
که پندارم خیال او سری دارد به زانویم
فسردن نیست ممکن دست بردارد ز پهلویم
رگ خواب است چون مخمل ز غفلت هر سر مویم
به رنگ پرتو خورشید عالم را به زرگیرم
اگر میل پر افشانی نماید رنگ از رویم
ورق گردانده است از معنی تحقیق لفظ من
 بیاض نسخه عبرت مراد چشم اهویم
من و نشو و نمای سرکشی حاشا معاذالله
نهال جاده ام یک سجده هموار می رویم
زبان لاف هم در مفلسی ها بسته می گردد
تهی دستی درین ویرانه کرد اخر دعاگویم
درین گلشن بغیر از انفعالم نیست سامانی
گل چشمم همین عیبی ست گر رنگست و گر بویم
به خواب نیستی موج دگر می زد غبار من
به این اوارگی یا رب که گردانید پهلویم
ندارد چاره از دریا شکافی طالب گوهر
دلی گم کرده ام در عالم اسباب و می جویم
ز طاق چین ابروی که افتادم نمی دانم
که گل کرده ست هر چینی شکست از هر بن مویم
ضعیفی ننگ تغییر وفایم بر نمی دارد
چو نقش جبهه خود با دو عالم سجده یکرویم
بضاعت نیست جزتسلیم در بار نیاز من
محبت کرد ایجاد از خمیدنهای ابرویم
مرا سنجیدگی ایمن ز تشویق هوس دارد
زدام بال و پر فارغ چو شاهین ترازویم
ز افسون شرر پروازی من ناله درگیرد
زبان شمعم و حرف پر پروانه می گویم
ضعیفم انقدربیدل که با صد شعله بیتابی
نچیند تا ابد دامن شکست رنگ در رویم
نه لفظ از پرده می جوشد نه معنی می دهد رویم
همان یک رفتن دل می کند گرد انچه می گویم
مپرس ازمزرع بیحاصل نشو و نمای من
چو تخم اشک می کارم گداز ناله می رویم
به چندین ناز خونم می چکد در پرده حسرت
تغافل بسملم یعنی شهید تیغ ابرویم
ندارم از هجوم ناتوانی رنگ گرداندن
به رنگ سایه گر اتش نهی در زیر پهلویم
ز بس شخص نمودم اب شد از شرم پیدایی
عرق می چینم از ایینه گر تمثال می جویم
تو فرصت وانما تا من کنم تدبیر ارایش
به رنگ دود شمع از شانه دارد شرم گیسویم
به جا وامانده ام چون شمع لیک از ننگ افسردن
به دوش شعله محمل می کشد عجز تک و پویم
نی ام گوهر که هر یکقطره ابم بگذرد از سر
اگرتوفان مدّ چون موج بوسد پای زانویم
غرور هستی ام با تیغ نازش بر نمی اید
به این گردن که می بینی به صد باریکی مویم
ز عدل ناتوانی ناله را با کوه می سنجم
درین بازار سنگ کم نمی گردد ترازویم
چو شبنم تا درین گلزار عبرت چشم وا کردم
حیا غیر از عرق رنگی دگر نگذاشت بر رویم
نگردی غافل از فیض سواد معنی ام بیدل
تماشا بر سحر می خندد ازگلهای شببویم
به کنج نیستی عمریست جای خویش می جویم
سراغ خود ز نقش بوریای خویش می جویم
هدایت ارزویم می کشم دستی به هر گنجی
درین ویرانه چون اعمی عصای خویش می جویم
جنون می اورد زین کاروان دنباله فهمیدن
جز اتش نیست گردی کز قفای خویش می جویم
ز بس حسرت کمین جنس مطلبهای نایابم
ز هرکس هر چه گم شد من برای خویش می جویم
جهانی ارزوها پخت و رفت از خود به ناکامی
دو روزی من هم اینجا خونبهای خویش می جویم
خیالی کو که نتوان یافت نقش پرده خاکش
سراغ هر چه خواهم ز یر پای خویش می جویم
محیط از وضع موج اغوش پروازی نمی خواهد
من این بیگانگی از اشنای خویش می جویم
چه مقدار از دماغ نارسایی ناز می بالد
که ان گل پیرهن را در قبای خویش می جویم
به خاکستر نفس دزدیده ام چون شعله معذورم
بقایی کرده ام گم در فنای خویش می جویم
نیستانی به ذوق ناله انشا کرده ام بیدل
ز چندین استین دست دعای خویش می جویم
شررواری ز فرصت رو نمای خویش می جویم
نگاه واپسینم خونبهای خویش می جویم
به غیر از خانمان سوزی مقامی نیست عاشق را
چو اتش گوشه داغی برای خویش می جویم
خرابیهای دل بی دام امیدی نمی باشد
شکست طره او از بنای خویش می جویم
چو شمع کشته سامان تلاشم کم نمی گردد
سرگم کرده اکنون زیر پای خویش می جویم
توان در صافی ایینه عرض نقشها دیدن
جهانی از دل بی مدعای خویش می جویم
به گردون گر رسم زان استان سر برنمی دارم
به هرجایم همان خود را به جای خویش می جویم
بهارستان بیرنگ محبت رنگها دارد
به داغت بسکه ممنونم رضای خویش می جویم
ضعیفی تاکجاها بست خم بر دوش عریانی
که من از اطلس گردون ردای خویش می جویم
طلب عجز و تمنا یاس و من از ساده لوحیها
ز دامان تو دست نارسای خویش می جویم
از افسون جرسها محملی پیدا نشد بیدل
کنون اواز پایش در صدای خویش می جویم
حرفم همه از مغز است از پوست نمی گویم
ان را که به جز من نیست من اوست نمی گویم
اسرار کماهی را تأویل نمی باشد
سر را سر و پا را پا، زانوست نمی گویم
ظرفست به هر صورت ایینه استعداد
درکوزه اگر ابست در جوست نمی گویم
معنی نظران دورند از وهم غلط فهمی
نارنج ذقن سیب است لیموست نمی گویم
عیب و هنر این بزم افشاگر اسرار است
هر چندگل چشم است بی بوست نمی گویم
من در به در انصاف از فعل خود اگاهم
گر غیر بدم گوید بدگوست نمی گویم
گر صفحه افاقست یا اینه فلاک
تا پشت و رخی دارد یکروست نمی گویم
جاه و حشم دنیا ننگ است ز سر تا پا
چینی چو سر فغفور بیموست نمی گویم
لبریز فنا باید تا دل همه را شاید
ناگشته تهی از خود مملوست نمی گویم
گر شبهه تحقیقم زین دشت سیاهی کرد
لیلی به نظر دارم اهوست نمی گویم
ایین محبت نیست سودای دویی پختن
من بیدل خود را هم جز دوست نمی گویم
شکوه اسباب چند، دل به رمیدن دهیم
دامن اگر شد بلند گریه به چیدن دهیم
درد سر ما و من سخت مکرر شده ست
حرف فراموشیی یاد شنیدن دهیم
عبرت این انجمن خورد سراپای ما
شمع صفت تا کجا لب به گزیدن دهیم
غفلت سرشار خلق نیست کفیل شعور
چشمی اگر واشود مژده دیدن دهیم
عبرت پیری شکست شیشه گردن کشی
حوصله را بعد ازین جام خمیدن دهیم
هیچکس از باغ دهر صرفه بر جهد نیست
بی ثمری را مگر حکم رسیدن دهیم
ربشه ما می دود هرزه به باغ خیال
ابله کو تا دمی گل به دمیدن دهیم
مزرع بیحاصلان وقف حیا پروریست
دانه کجا تا به حرص رخصت چیدن دهیم
مایه همین عبرتست درگره اشک واه
انچه ز ما وا کند مزد کشیدن دهیم
بسمل این مشهدیم فرصت دیگر کجاست
یک دو نفس مهلت است داد تپیدن دهیم
زحمت مژگان کشد اشک جهان تاز چند
کاش به پایی رسد سر به دویدن دهیم
شور طلب همچو شمع قطع نگردد ز ما
پاکند ایجاد اگر سر به بریدن دهیم
سیر خودش باعثی است کاش به دل رو کند
حسن تغافل اداست اینه دیدن دهیم
گر همه تن لب شوبم جرأت گفتار کو
قاصد ما بیدل است خط به دریدن دهیم
اسمیم بی مسمی دیگر چه وانماییم
در چشمه سارتحقیق ابی که نیست ماییم
هر چند در نظرها داریم ناز گوهر
یک سر چو سلک شبنم دررشته هواییم
بر موج و قطره جز نام فرقی نمی توان بست
ای غافلان دویی چیست ما هم همین شماییم
فطرت ز شرم اظهار پیشانی ام به نم داد
ما غرق صد خیالات زان یک عرق حیاییم
رمز عیان نهان ماند از بی تمیزی ما
گردون گره ندارد ما چشم اگر گشاییم
راهی به سعی تمثال وا شد ولی چه حاصل
ایینه نردبان نیست تا ما ز خود براییم
بنیاد عهد هستی زبن بیشترچه باید
در خورد یک تامل خشت در وفاییم
از بیکسی نشستیم پامال سایه خوبش
غمخوار ما دگرکیست بی بال و پر هماییم
بی نسبتی ازبن بزم بیرون نشاند ما را
بر گوشها گرانیم از بسکه تر صداییم
ترک ادب در این باغ چون ابر بی حیایی ست
پرواز می شود اب گر بال می گشاییم
ای بلبلان دمی چند مفت است شغل اوهام
در بیضه پرفشانی ست از اشیان جداییم
رنگ نبسته بر ما بیدادکرد ورنه
دست که را نگاریم، پای که را حناییم
گر رنگ گل پرستیم یا جام می به دستیم
اینها جنون عشق است ما بلکه اشناییم
با دل اگر بجوشیم بیدل کجا خروشیم
دود همین سپندیم بانگ همین دراییم
بیگانه وضعیم یا اشناییم
ما نیستیم اوست او نیست ماییم
پنهانتر از بو در ساز رنگیم
عریانتر از رنگ زیر قباییم
پیدا نگشتیم خود را چه پوشیم
پنهان نبودیم تا وا نماییم
پیش که نالیم داد از که خواهیم
عمریست با خوبش از خود جداییم
هر سو گذشتیم پیدا نگشتیم
رفتار عمریم بی نفش پاییم
این کعبه و دیر تا حشر باقیست
ما یک دو دم بیش دیگر کجاییم
تنگی فشرده ست صحرای امکان
راهی نداربم دل می گشاییم
نفی دویی بود علم تعین
تا خاک گشتیم گفتیم لاییم
فکر دویی چیست ما و تویی کیست
ایینه ای نیست ما خود نماییم
سیر دو عالم کردیم لیکن
جایی نرفتیم کز خود براییم
گر بحر جوشید، ور قطره بالید
ما را نفهمید جز ما که ماییم
اظهار هر چند غیر از عرق نیست
در پیش بیدل اب بقاییم
چون کاغذ اتش زده مهمان بقاییم
طاووس پر افشان چمنزار فناییم
هر چند به سامان اثر بی سر و پاییم
چون سبحه همان سر به کف دست دعاییم
شوخی سر و برگ چمن ارایی ما نیست
یکسر چو عرق جوهر ایجاد حیاییم
وامانده عجزیم سر و برگ طلب کو
چون ابله پا همه تن ابله پاییم
کم نیست اگر گوش دلیل خبر ماست
از دیدن ما چشم ببندید صداییم
ایینه تحقیق مقابل نپسندد
تا محرم اغوش خودیم از تو جداییم
بی سعی جنون راه به مقصد نتوان برد
بگذار که یک ابله از پوست براییم
کو ساز نگاهی که به یک سیر گریبان
دلدار نقابی که ندارد نگشاییم
فرداست که یکتایی ما نیز خیال است
امروزکه در سجده دوتاییم، دوتاییم
ایینه اسرار غنا پرده خاکست
تا سرمه نگشتن همه اوازگداییم
پیش که درد هوش گریبان تحیر
دل منتظر فرصت و فرصت همه ماییم
در دشت توهم جهتی نیست معین
ما را چه ضرور است بدانیم کجاییم
بر طبع شرر خفّت فرصت نتوان بست
در طینت ما سوخت دماغی که بناییم
بیدل به تکلف اثری صرف نفس کن
عمریست تهی کاسه تر از دست دعاییم
دل حیرت افرین است هر سو نظرگشاییم
در خانه هیچکس نیست ایینه است و ماییم
زین بیشتر چه باشد هنگامه توهم
چون گرد صبح عمریست هیچیم و خود نماییم
ما را چو شمع ازین بزم بیخود گذشتنی هست
گردون چه برفرازبم سر نیستیم پاییم
تا چند دانه ما نازد به سخت جانی
در یک دو روز دیگر بیرون اسیاییم
ایینه سعادت اقبال بی نشانی است
گر استخوان شود خاک بر فرق خود نماییم
ایینه مشربی ها بیگانه وفا نیست
جایش به دیده گرم است با هرکه اشناییم
عجز طلب در این دشت با ما چو اشک چشم است
هر چند ره به پهلوست محتاج صد عصاییم
شبنم چه جام گیرد از نشئه تعین
در باده اب داریم، پیمانه حیاییم
محتاج زندگی را عزت چه احتمالست
لبریز نقد لذت چون کیسه گداییم
تا کی کشد تعین ادبار نسبت ما
ننگی چو بار مردن درگردن بقاییم
ظاهر خروش سازش باطن جهان نازش
ای محرمان بفهمید ما زین میان کجاییم
شخص هوا مثالیم خمیازه خیالیم
گر صد فلک ببالیم صفر عدم فزاییم
رنگ حناست هستی فرصت کمین تغییر
روز سیاه خود را تا کی شفق نماییم 
گوش مروتی کو کز ما نظر نپوشد
دست غریق یعنی فریاد بی صداییم
بر هر چه دیده واکرد اغوش الفت ما
مژگان به خم زد و گفت خوش باش پشت پاییم
دوزخ کجاست بیدل جز انفعال غفلت
اتش حریف ما نیست زبن اب اگر براییم
عمری ست به صحرای طلب عجز دراییم
چون اشک روانیم و همان ابله پاییم
از حیرت قانون نفس هیچ مپرسید
در رشته سازی که نداریم صداییم
تحقیق در ایینه ما شبهه فروش ست
از بسکه سرابیم چنین دور نماییم
چون نخل علاج هوس ما نتوان کرد
چندانکه رود پای به گل سر به هواییم
بی ساز دویی جلوه تحقیق نهان بود
امروز در ایینه نمودند که ماییم
از خویش برون نیست چو گردون سفر ما
سرگشته شوقیم مپرسید کجاییم
وسعتکده عالم حیرت اگر این است
از خانه ایینه محال است بر اییم
شور دو جهان اینه دار نفس ماست
نی فتنه نه توفان نه قیامت، چه بلاییم
پرواز سعادت چقدر سر خوش نازست
عالم قفس ظلمت و ما بال هماییم
دریا نتوان در گره قطره نمودن
ای ساده دلان ما هم از این اینه هاییم
بیدل به نشانی ز یقین راه نبردیم
شرمنده تر از کجروی تیر خطاییم
گر ما گوییم، ماکجاییم
ور تو، تو هم ان کسی که ماییم
پوشیدگی ایم لیک رسوا
عریانی لیک در قباییم
گوشیم و شنیدنی نداربم
چشمیم و مژه نمی گشاییم
گر شکوه کنیم بی تمیزیم
ور شکر خیال نارساییم
تا خاک نشان دهیم عرشیم
چون سر به گمان رسیم پاییم
بی نسبت نسبتیم و سحریم
نی هست نه نیست اشناییم
زین شعبده هیچ نیست منظور
جز انکه به فهم در نیاییم
عیب و هنر تعین این ست
پیدا و نهان جنون قباییم
پنهان چیزی که درگمان نیست
پیدا اینها که می نماییم
اخر به کجا رویم زین دشت
در خارستان برهنه پاییم
اینجا چه سلامت و کجا امن
یک دانه و هفت اسیاییم
کوه و صحرا و باغ و بستان
ماییم اگر ز خود براییم
با غیر یگانگی چه حرف است
از عالم خو هم جداییم
یا رب ز کجا تمیز جوشید
کایینه صد جهان بلاییم
در نسخه شبهه جدایی
تصحیف حقیقت خداییم
استغنا بی نیاز خویش است
خود را بر خود چه وانماییم
عرض من و ما عرق کمین است
ساز خاموش تر صداییم
بیدل زین حرف و صوت تن زن
افسانه راز کبریاییم
شکست رنگ که بود ابیار این گلشن
به هر چه می نگرم ناله کرده است وطن
به کلبه ای که من از درد هجر می نالم
به قدر ذره چکد اشک دیده روزن
خیال کشت گل و سیر لاله حیف وفاست
ز چشم منتظران هم دمیده است سمن
تپیدن سحر از افتاب غافل نیست
نفس بر اتش مهر تو می زند دامن
دل شکسته به راه امید بسیار است
ز گرد ماست گر دامنت گرفت شکن
به وحدت من و تو راه شبهه نتوان یافت
منم من و، تویی، تو، نی منی تو و نه تو من
طراوت چمن اعتبار حسن حیاست
چراغ رنگ گل از اب می کند روغن
ز گفتگو ندهی جوهر وقار به باد
به موج می دهد از اب صورت رفتن
به هر طریق همین پاس ابرو دین است
اگر تو محرمی این شیشه را به سنگ مزن
جنون بی نفس ارمیده ای داریم
چو زلف سلسله ماست فارغ از شیون
به ارمیدگی وضع خویش می نازبم
چو اب اینه در جلوه کرده ایم وطن
زمانه گو پی سامان من مکش زحمت
چراغ شعله ما را بس است داغ لگن
کسی مباد هلاک غرور رعنایی
چو شمع بر سر ما تیغ می کشد گردن
جنون اگر نپذیرد به خدمتم بیدل
کمر چو ناله زنجیر بندم از اهن
صفای دل به چراغ بقا دهد روغن
نفس نلغزد از ایینه تا بود روشن
گواه پستی فطرت عروج دعوتهاست
سخن بلند بودتا بلند نیست سخن
به غیر هیچ نمی زاید از خیالاتت
به باد چند شوی چو حباب ابستن
لباس وهم نیرزد به خجلت تغییر
مباش زنده به رنگی که بایدت مردن
شکست جسم همان فتح باب اگاهیست
گشاد چشم حباب ست چاک پیراهن
چه ممکن است نبالد غرور دل زنفس
به موج می دمد از شیشه هم رگ گردن
کراست جرأت رفتار در ادبگه عجز
مگر به رنگ دهد باغبان گردیدن
کمال عرض تجرد ضعیفی است اینجا
به سعی رشته زند موج چشمه سوزن
کجاست نفی و چه اثبات جز فضولی وهم
پری پریست تو مینای خود عبث مشکن
هزار انجم اگر اورد فلک، فلک است
ز بخیه تازه نخواهد شد این لباس کهن
فروغ خانه خورشید اگر نمایان نیست
عبث زدیده خفاش وامکن روزن
به قسمت ازلی گر دلت شود قانع
بس است لقمه بیدرد سرزبان به دهن
به یک دو دم چه تعلق، کدام ازادی
به زبرخاک به صحرا وخانه اتش زن
مقیم الفت کنج دلیم لیک چه سود
که درپی تو ز ما پیش رفته است وطن
به پنبه زاری اگر راه برده ای دریاب
که زیر خاک چه مقدار ریخته است کفن
چو لاله از دل افسرده تا به کی بیدل
چراغ کشته توان داشت در ته دامن
عمرها در پرده بود اسرار وهم ما و من
صیقل زنگار این ایینه شد اخر کفن
با اقامت ما نفس سرمایگان بی نسبتیم
دامنی دارد غبار صبح در اهن شکن
قید جسمانی گوارا کرد افسون معاش
بهر اب و دانه خلقی در قفس دارد وطن
ان هوس منزل که باغ جنتش نامیده اند
رنگها چیده ست لیکن در غبار وهم و ظن
هر طرف جام خیالی کجکلاه بیخودی ست
گردش چشمی که دارد این فرنگی انجمن
چند باشی انفعال اماده افراط عیش
خنده سرشار دارد گریه از اب دهن
غافل از تقدیر بر تدبیر می چینی دکان
کارگاه بی نیازی نیست جای علم و فن
از عمارت خشت غفلت تا لحد چیده ست خلق
ای ز خود غافل تو هم خشتی براین ویرانه زن
هیچکس از انفعال زندگی اگاه نیست
شمع ازشرم اب می گردد تو زربن کن لگن
انقدرها رفتن از خویشت نمی خواهد تلاش
شمع را یک گردش رنگست و صد دامن زدن
سعی خاموشی ثبات طبع انشا کردن است
اتش یاقوت می گردد نفس از سوختن
قالب فرسوده زحمت انتظار مرگ نیست
می کند ایجاد سیل از خوبش دیوار کهن
غازه ی حسن ادا اسان نمی اید به دست
فکر خونها می خو رد تا رنگ می گیرد سخن
کارگاه انتظار ما تسلی باف بود
پنبه چشم سپید اورد بوی پیرهن
خون پامالی که چون رنگ حنایت داده اند
ابرو گردد اگر بر جا توانی ریختن
زندگی بیدل جهانی را ز مرگ اگاه کرد
محو بود اندوه رفتن گر نمی بود امدن
اخر از بار تعلق های اسباب جهان
عبرتی بستیم بر دوش نگاه ناتوان
از خم گردون مهیا شو به ایمای بلا
تیر می باشد اشارتهای ابروی کمان
از تأمل چند باید ابروی شوق ریخت
خامشی تا کی گره در رشته ساز فغان
زحمت بسیار دارد از عدم گل کردنت
نقب در خارا زنی کز نام خود یابی نشان
گر چنین حیرت عنان جستجوها می کشد
جوهر ایینه می گردد غبار کاروان
گر فروغ دل هوس داری خموشی ساز کن
می شود این شمع را افشاندن دامن زبان
از سواد چشم پی بر معنی دل برده ام
در همین خاک سیه ایینه ای دارم گمان
عرض جوهر در غبار خجلتم پوشیده است
این زمانه ایینه ام چشمی است در مژگان نهان
همچو ان طفلی که بستانش کند خمیازه سنج
زخم دل از شوق پیکانت نمی بندد دهان
شب به وصل طره ات فکر مسلسل داشتیم
یک سخن چون شانه ام نگذشت جز مو بر زبان
مشت خاک ِ من نیاز سجده تسلیم اوست
اب اگر گردم زکوی او نمی گردم روان
رفت بیدل عمرها چون رنگ بر باد امید
غنچه واری هم در این گلشن نبستم اشیان
بر ان سرم کز جنون نمایم بلند و پست خیال یکسان
به جیب ریزم غبار دامن کشم به دامن زه گریبان
نمی توان گشت شمع بزمت مگر به هستی ز نیم اتش
چه طاقت ایینه تو بودن ازین که داریم چشم حیران
تبسمی، حرفی، التفاتی، ترحمی، پرسشی، نگاهی
شکست دل شیشه چند چیند ز چین ابروی طاق نسیان
به سرکشیها تغافل اراتر از هم افتاده مو به مویت
مگر میان تو از ضعیفی رسد به فریاد ناتوانان
گرفتم از درد هر دو عالم بر استان تو خاک گردد
به دامن بحر بی نیازی چکیده باشد نمی ز مژگان
خرد کمندی هوس شکار است ور نه در چشم شوق مجنون
به جز غبار خیال لیلی کجاست اهو درین بیابان
اگر نه عهد وفا شکستی مخواه بوی وفا ز هستی
که بسته اند این طلسم چون گل به رنگهای شکست پیمان
خیال اشفتگی تجمل شود اگر صرف یک تأمل
دل غباری و صد چمن گل نگاه موری و صد چراغان
به هر نوایی که سر برارد جهان همین شکوه می شمارد
در این جنون زار کس ندارد لبی که گیرد نفس به دندان
عدم به ان بی نشانی رنگ گلشنی داشت کز هوایش
چو بال طاووس هر چه دیدم ز بیضه رسته ست گل به دامان
هوای لعلش کراست بیدل که با چنان قرب همکناری
به بوسه گاه بیاض گردن ز دور لب می گزد گریبان
بسته ام چشم امید از الفت اهل جهان
کرده ام پیدا چوگوهر در دل دریا کران
بسکه پستی درکمین دارد بنای اعتبار
بعد ازبن دیوارها بی سایه خواهد شد عیان
ازتجمل سفله را ساز بزرگی مشکل ست
خاک از سامان بالیدن نگردد اسمان
ای تمنایت خیال اندیش تصویر محال
صید خودکن دیگر از عنقا چه می جوبی نشان
نارسایی جاده سر منزل جمعیت است
از شکست بال می بالد حضور اشیان
جز تحیر از جنون ما سیه بختان مپرس
حلقه زنجیر گیسو بر نمی دارد فغان
عاشق از اهل هوس در صبر دارد امتیاز
کرده اند ایینه و شبنم به حیرت امتحان
رفتگان یا رب چه سامان داشتند از درد و داغ
کاین زمانم می دهد اتش سراغ کاروان
عیشها دارد عدم فرسایی اجزای من
جوش مهتابست هر جا پنبه شد تار کتان
کوشش گردون علاج بی بریهایم نکرد
مشکلست از سرو، گل چیدن بسعی باغبان
در فضای دل مقام عزت و خواری یکی ست
نیست صدر خانه ایینه غیر از استان
بی رواجیهای عرض احتیاجم داغ کرد
ابرو چندانکه می ربزم نمی گردد روان
صبح این هنگامه ای از سیر خود غافل مباش
یکنفس پیدایی ات از عالمی دارد نشان
چشم اورا نیست بیدل سیری از خون ریختن
جام می از باده پیمایی نگردد سرگران
بعد مردن از غبارم کیست تا یابد نشان
نقش پای موج هم با موج می باشد روان
خامشی مهری ست بر طومار عرض مدعا
همچو شمع کشته دارم داغ بر روی زبان
خاک گردیدن حصول صد گهر جمعیت است
کاش موج من ز ساحل برنگرداند عنان
کو خموشی تا نفس تمکین دل انشا کند
گوهر است اما اگر پیچد به خویش این ریسمان
نیست غیر از احتیاط اگهی دشواربم
زیرکوه از بار مژگان همچو خواب پاسبان
تن به سختی داده را افت گوارا می شود
نیست دشواری دم شمشیر خوردن از فسان
در فضای شعله خاکستر هم از خود می رود
عالمی در جستجوی بی نشان شد بی نشان
غفلت ساز امل را چاره نتوان یافتن
ما به فکر اشیانیم و نفسها پرفشان
گرمیی در مجمر هنگامه افاق نپست
اتش این کاروانها رفت پیش از کاروان
زینهمه نقشی که توفان دارد از ایینه ات
گر بجویی غیر حیرت نیست چیزی در میان
چون گهر اشک دبستان پرور حیرانی ام
تا قیامت درس طفل ما نمی گردد روان
همچو هستی در عدم هم مشکلست ازادگی
مدعا پرواز اگر باشد قفس گیر اشیان
خانه نیرنگ هستی حسرت اسبابست و بس
روزن بام و در از خمیازه می بندد گمان
با همه پرواز شوق از ما زمینگیری نرفت
جز به حیرت بر نمی اید نگاه ناتوان
بسکه بار زندگی بیدل به پیری می کشم
موی من از سخت جانی برد رنگ ستخوان
تا بگذرم به صد سر و گردن ز اسمان
مشتی به جبهه مالم از ان خاک استان
زین محفل جنون چقدر ربط می دهد
ایینه محو حیرت و تمثال پر فشان
غافل مشو ز ساز نیستان اعتبار
بی مغز نیست ناله کش درد استخوان
عرفان به کسب علم میسر نمی شود
از سرمه روشنی نبرد چشم سرمه دان
از سیر ریشه گیر عیار کمال تخم
ایینه حقیقت دل نیست جز زبان
سرکن به کج ادایی ابنای روزگار
اتش مزن به راستی از طبع بدگمان
زنهار از تواضع دشمن مخور فریب
بر شیشه ظلم سنگ جز افتادگی مدان
سیر شکسته رنگی ما هم غنیمت است
دارد شکفتنی به رگ و ربشه زعفران
تنزیه خواهی از در تشبیه نگذری
رنگست عالمی که ز بو می دهد نشان
یک ناوک تو بی اثر موج می نبود
خواندیم خط ساغر از ان حلقه کمان
ناموس اگهی چقدر عجز پرورست
کوه است سایه مژه بر چشم پاسبان
اب بقای ما الم مرگ تلخ کرد
سود هوس زیان شد از اندیشه زیان
خون خور به فقر و بار دل دوستان مباش
در عرض احتیاج نفس می شود گران
یوسف توان خرید به مژگان گشودنی
ایینه باش جلوه متاعست کاروان
محمل به دوش اشک ازین عبرت انجمن
بیدل چو شمع می بردم چشم خونچکان
در شکوه صافدل ندهد رخصت زبان
زنجیری حیاست به موج گهر فغان
سنبل اسیر زلف ترا دام وحشت است
افعی گزیده می رمد از شکل ربسمان
در عالم خیال بهار تبسمت
گل را چو شبنم اب شود خنده در دهان
کلفت شکار غیرتم از اه بی اثر
بر دل رسد چو تیر خطا گردد از نشان
چون شمع بس که در تب عشقت گداختم
محمل کشید بر سر تبخالم استخوان
نی اب خضر دارم و نی چشمه حیات
عمریست می خورم دم شمشیر خونفشان
در راه انتظار کسی خاک گشته ام
مشت غبار من به سلام چمن رسان
چون صبح رنگ ایینه هیچکس نی ام
گردون مرا به بی نفسی کرد امتحان
از گفت وگو تلاش ستم پیشه روشن ست
گاه خرام تیر نفس می زند کمان
تنها نه اسمان سر تسلیم جستجوست
افکنده است خاک هم از بیخودی عنان
بنیاد دهر اینه دار ثبات نیست
یکسر غبار گردش رنگست اسمان
بیرنگ اعتبار وجود و عدم تویی
منزل کجاست گر نبود جاده در میان
بگذار سربلندی اقبال این بساط
تا ابرو چو شمع نریزی به ناودان
هر چند دستگاه بود بیش حرص بیش
از موج بحر تشنه لبی می کشد زبان
بیدل ز بحر منت ساحل که می کشد
بر حیرت است زورق ما بیخودان روان
زهی به شوخی بهار نازت شکسته رنگ غرور امکان
دو نرگست قبله گاه مستی دو ابرویت سجده جای مستان
سخن ز لعل تو گوهر ارا نگه ز چشم تو باده پیما
صبا ز زلف تو رشته بر پا چمن ز روی تو گل به دامان
به غمزه سحری، به ناز جادو، به طره افسون، به قد قیامت
به خط بنفشه، به زلف سنبل، به چشم نرگس، به رخ گلستان
چمن به عرض بهار نازت در اتش رنگ گلفروشی
سحر زگل کردن عرقها به عالم اب شبنمستان
ز رویت ایینه صفحه گل زگیسویت شانه موج سنبل
ختن سوادی ز چین کاکل فرنگ نقاش چین دامان
اگر برد از رم نگاهت سواد این دشت بوی گردی
هجوم کیفیت تحیر به چشم اهوکند چراغان
به وحشت اباد این بساطم کجاست عشرت کدام راحت
خیال محزون، امید مجنون، نگه پریشان، نفس پر افشان
به کشت بیحاصلی که خاکش نمی توان جز به باد دادن
هوس چه مقدار کرده خرمن تبسم گندم از لبی نان
حصول ظرفست اوج عزت، نه لاف فضل ونه عرض حکمت
گرفتم ای مور پر براری کجاست کیفیت سلیمان
رگ تخیل سوارگردن، نم فسردن متاع دامن
چو ابر تا کی بلند رفتن، عرق کن و این غبار بنشان
متاب روی وفا ز بیدل مشو ز مجنون خویش غافل
به دستگاه شهان چه نقصان ز پرسش حال بینوایان
سخت جانی هرکجا اید به عرض امتحان
مغز ما را چون صدف خواهد براورد استخوان
تیره بختی دارد از اقبال رنگ ما نشان
می کند فانوس شب روشن چراغ کهکشان
از خم مژگان برون تاز است پرواز نگاه
وحشت ما بال و پر کرده ست اندر اشیان
در بیابانی که می بالد رم دیوانه ام
می کنند از نقش پا مقراض وحشت اهوان
گر نشد دیوانه من پا به دامان ادب
ناله را زنجیر می گردد رگ خواب گران
مگذر ای شوخ از طواف دیده حیران من
دارد این نقش قدم از طرز رفتاری نشان
رنگ می بازد سراپایم به یک پرواز دل
در نسیم بال بلبل دارد این گلشن خزان
تیشه فرهاد من مضراب ساز درد کیست
کز رگ هر سنگ همچون تار می جوشد فغان
حرفی از چشم ترم گفتند در گوش محیط
موجش از گرداب ماند انگشت حیرت در دهان
حسرتم هر جانشان ناوک ناز تو کرد
ریخت مغز از استخوان ما چو اب از ناودان
قابل عرض سجودت کو به سامان جبهه ای
از عرق ابی مگر پاشم به خاک استان
هر دو عالم در کمند سر به زانو بستن است
خانه دارد در بغل تا حلقه می باشد کمان
نیست بیدل گوشه گیریهای ما بی مصلحت
خلوتی می باید ارباب سخن را چون زبان
صورت اظهار معنی نیست محتاج بیان
ای دلت ایینه عرض جوهرت دارد زبان
ننگ اگاهی ست عرض کلفت از روشن دلان
اتش یاقوت را جز رگ نمی باشد دخان
چون سپندم محمل شوق انقدر وامانده نیست
جاده می گردد به هر جا زین جرس بالد فغان
موج گوهر نیست در جوی دم شمشیر او
از صفای اب می گردد پر ماهی عیان
وحشتی می باید اینجا خضر ره در کار نیست
رنگ از خود رفته جز رفتن ندارد همعنان
هر قدر از خود برایی دستگاه عبرتی
منظر قدر تو دزدیده ست چندین نردبان
گوش کس قابل نوای درد نتوان یافتن
عندلیب ماکنون در بوی گل گیرد فغان
با کج اهنگان همان ساز کجی زیبنده است
راستی اینجا نمی باشد به جز تیر و سنان
حرص تا چشمی دهد اب از حضور عافیت
در دم شمشیر می باشد رگ خواب گران
ای هماکام هوس از ما نخواهی یافتن
مغز داران حقیقت فارغند از استخوان
هرکجا پا می نهی ما عاجزان خاک رهیم
خاک را زیر قدم دیدن ندارد امتحان
عمرها شد بیدل از بیچارگی پر می زنم
چون نفس در دام یک عالم دل نامهربان
گشاد چشمی نشد نصیبم به سیر نیرنگ این دبستان
نگه به حیرت گداخت اما نکرد روشن سواد مژگان
نمی توان گشت شمع بزمت مگر به هستی زنیم اتش
چه طاقت ایینه تو بودن ازین که داریم چشم حیران
خرد کمند هوس شکار است، ورنه در چشم شوق مجنون
بجز غبار خیال لیلی کجاست اهو درین بیابان
عدم به این بی نشانی رنگ گلشنی داشت کز هوایش
چو بال طاووس هر چه دیدم ز بیضه اش داشت گل به دامان
خیال اشفتگی تحمل اگر شود صرف یک تأمل
دل غباری و صد چمن گل، نگاه موری و صد چراغان
به کشت بیحاصلی که خاکش نمی توان جز به باد دادن
هوس چه مقدارکرد خرمن تبسم کندم از لب نان
حصول ظرفت نه اوج عزت نه لاف فضل و نه عرض شوکت
گرفتم ای مور پر بر اری کجاست کیف کف سلیمان
رگ تخیل سوار گردن نم فشردن متاع دامن
چو ابر تا کی بلند رفتن عرق کن و این غبار بنشان
هوای لعلش کراست بیدل که با چنان قرب و همکناری
به بوسه گاه بیاض گردن زدور لب می گزد گریبان
وارستگی ز حسن دگر می دهد نشان
عالم غبار دامن نازیست پر فشان
مردیم و همچنان خم و پیچ هوس بجاست
از سوختن نرفت برون تاب ریسمان
بر ظلم چیده اند کجان دستگاه عمر
دارد ز تیر امد و رفت نفس کمان
بیمغز جز شکست ز دولت نمی کشد
ازسایه هما چه برد بهره استخوان
دل محو غفلت و نفسی در میانه نیست
من مرده ام به خواب و زخود رفته کاروان
ضعفم رسانده است به جایی که چون صدا
ایینه هم نداد ز تمثال من نشان
هستی به غیرپرده روی فنا نبود
روشن شد این متاع به برچیدن دکان
عاشق کجا و ارزوی خانمان کجا
پروانه درکمین فنا دارد اشیان
پرواز بندگی به خدایی نمی رسد
ای خاک، خاک باش، بلند است اسمان
نومیدم انقدر که اگر بسملم کنند
رنگ شکسته می شود از خون من روان
اواره سراب شعوریم و چاره نیست
ای بیخودی قدم زن و ما را به ما رسان
از درد عشق شکوه اهل هوس بجاست
بیدل ز شعله هیزم تر نیست بی فغان
گر چه جز ذکرت نمی گنجد حدیثی در زبان
چون نگینم جای نام توست خالی بر زبان
درد عشق و ساز مستوری زهی فکر محال
خار پا چون اتش اینجا می کشد از سر زبان
مزرع اهل سخن شایسته افات نیست
رشحه معنی نبندد ننگ خشکی بر زبان
نغمه من اضطراب ایجاد ساز عالمی ست
عمر ها شد چون سخن پر می زنم در پر زبان
بگذر از لاف سخن پروازها پیداست چیست
در قفس تاکی تپد ای بیخبر یک هر زبان
تا فنا صورت نبندد زندگی بی لاف نیست
شعله دزدیدن ندارد جز به خاکستر زبان
غیر خون ابی ندارد ساغر جانکاه ظلم
گر همه ازکام بیرون افکند خنجر زبان
تا به رنگ خانه چشم ایمن از افت شوی
به که باشد همچو مژگانت برون در زبان
لب گشودن داشت اغوش وداع عافیت
چون دهان پسته بستم راه جنبش بر زبان
عجرما بیدل به تقریری دگرمحتاج نیست
موج در عرض شکست خود بود یکسر زبان
کرد حرف بی نشانم عالمی را تر زبان
همچو عنقا اشیانی بسته ام در هر زبان
وصف ان خط شوخیی داردکه در اندیشه اش
می دواند ربشه ها موج رک گل بر زبان
به که عاشق حسرت دیدار در دل بشمرد
موج سیلاب است اگرجوشد ز چشم تر زبان
مطلب دیدار حیرانم چسان گردد ادا
خاص ان عالم تحیر، تاب این کشور زبان
اهل معنی یک قلم در ضبط اسرار خودند
موج ممکن نیست بیرون ارد ازگوهر زبان
بی خموشی کلبه دل عافیت اسباب نیست
کاش گردد شمع این کاشانه را صرصر زبان
عافیت خواهی تبرا کن ز اظهارکمال
رو به ناخن می کند ایینه جوهر زبان
راحت اهل سخن در بی سخن گردیدن ست
غیر خاموشی ندارد بالش و بستر زبان
بحر برخود می تپد از خود فروشیهای موج
عالمی بی طاقت است از مردمان تر زبان
رازکمظرفان نمی پوشد هجوم احتیاج
می کشد در تشنگیها از صدا ساغر زبان
شور دل چون غنچه از رنگم گریبان می درد
پاس خاموشی چسان دارم به یک دفتر زبان
هرکه دارد قوت روحانی ازکاهش تهی ست
بیدل از ضعف بدن کم می شود لاغر زبان
ای التفات نام تو گیرایی زبان
ذکرت انیس خلوت تنهایی زبان
حیرت نوای زیر و بم ساز قدر تو
اخفایی خموشی و افشایی زبان
هرچند ما ومن به صد اهنگ گل کند
نبود خلل به معنی یکتایی زبان
تا بوی خیر و شر بری از گلشن خیال
برک گلی نرُست به رعنایی زبان
این چار سو که مرکز سودای ما وتوست
دارد دکانی از نفس ارایی زبان
خاموشی است مطرب ساز خروش ما
جزگوش نیست مایه گویایی زبان
رمز چه مدعا که به افشا نمی کند
از یک ورق خیال معمایی زبان
عالم به حسن خلق توان کرد صید خویش
دام وکمند نیست به گیرایی زبان
موجی که باد شوخی اش اسود، گوهر است
دل طرح می کند انشایی زبان
بیدل به حرف و صوت حقیقت نمی خرند
هذیان نواست جرات سودایی زبان
تا کی غرور انجمن ارایی زبان
گردن مکش چو شمع به رعنایی زبان
خارج نوای ساز نفس چند زیستن
بر دل مبند تهمت رسوایی زبان
رمزی که درس مکتب ارام خامشی ست
نشکافت جستجوی معمایی زبان
پرواز ارمیدگی از بال می برد
ازگفتگو مخواه شکیبایی زبان
خونین دلان به دیده ی تر گفتگو کنند
محتاج نیست شیشه به گویایی زبان
دندان شکست گوهرکارش درستی است
نرمی همان حصار توانایی زبان
در محفل شعور بلایی نیافتیم
جانکاهتر ز صحبت غوغایی زبان
ای سست حرف ضبط نفس کن که همچو شمع 
می دارد ازگداز تو مینایی زبان
هست از حباب و موج دلیلی که بحر هم
سر می دهد به باد سبکپایی زبان
اهل سخن غریب جهان حقیقتند
بایدگریست بر غم تنهایی زبان
هستیم بید ل از نسق دلفریب نظم
حیرت نگاه قافیه پیمایی زبان
از سعی ما نیامد جز زور درگریبان
چون شمع قطع کردیم شب تا سحر گریبان
در جستجوی مقصود نتوان به هرزه فرسود
از عالم خیالات دارد خبر گریبان
بلبل گر از دل جمع احرام بیضه بندی
فکر یقین ندارد جز زیر پر گریبان
خلقی گذشت ازین دشت نامحرم حلاوت
هر چند پیش پا داشت چون نیشکر گریبان
بیرون خانمانها اغوش عشق بازست
مجنون نمی فروشد بر بام و در گریبان
صبح بهار امکان سامانش این قدر نیست
گر ذوق سیر باشد از ما به بر گریبان
شرم حضور دل برد از طبع ما فضولی
سر ناکجا فزازد موج گهرگریبان
چون گل ازین گلستان دیوانه ها گذشتند
چاکی به سینه مانده ست با ما ز هر گریبان
زین دشت و در بهم چین دامان جهد و خوش باش
ماکسوت خیالیم پا تا به سرگریبان
ان کیست باز دارد ما را ز هرزه تازی
دامان وحشت شمع گیرد مگر گریبان
سر در هوا فشردیم راهی به دل نبردیم
پر بی تمیز مردیم ایینه درگریبان
فریاد یک تامل راهم به دل ندادند
بر اسمان گشودیم چندین سحر گریبان
سر رشته مقاصد در دست سعی کس نیست
خواهی به دامن اوبز خواهی بدر گریبان
فطرت به پستی افتاد زین دشت و درنوردی
از دامن و کمر بود برجسته تر گریبان
تا سر به امن دزدم بیدل ز چنگ افات
جز در ته زمین نیست جای دگر گریبان
خداست حاصل خدمت گزین درویشان
مکار غیر جبین در زمین درویشان
هما بر اوج شرف ناز اشیان دارد
بر استان سعادت کمین درویشان
غبار حادثه را نقش طاق نسیان کن
که نیستی ست بنای متین درویشان
حضور و غیبت شان قرب بعد ما و تو نیست
ز عالم دگرست ان و این درویشان
به دستگاه تهی کیسگان فقر و نیاز
زکنت کنز پر است استین درویشان
شک و یقین تو ایینه دار اضدادست
به حق حواله نما کفر و دین درویشان
چه ممکن است براید ز انقلاب زمان
ستمکشی که ندارد یقین درویشان
محیط جود به هر قطره صد گهر دارد
زپاس اب رخ شرمگین درویشان
جهان سیاهی دوری ست از سراب خیال
به چشم اینه پیش بین درویشان
به روی اینه شمشیر می کشی هشدار
مباش زخم خور خود زکین درویشان
هزار مدٌ ازل تا ابد همین نفسی است
به کارگاه شهور و سنین درویشان
هواللهی که مسماش انسوی اسماست
مبرهن است ز نقش نگین درویشان
سپهر خرمن اقبال بی نیازیهاست
چو بیدل انکه بود خوشه چین درویشان
ازتب شوق که دارد اینقدر تاب استخوان
کز تپش چون اشک شمعم می شود اب استخوان
از خیال کشتنم مگذر که بیتاب ترا
می زند بال نفس در نبض سیماب استخوان
عمرها شد دارد استقبال شوق ناوکت
پیش پیش پیکرم یک تیر پرتاب استخوان
هرکجا درد توباشد مطرب ساز جنون
همچو نی مستغنی است از تار و مضراب استخوان
اشیان زخم تیغ کیست یارب پیکرم
عمرها شد شمع می چیند به محراب استخوان
گر حریف درد الفت گشته ای هشیار باش
همچو شاخ اهو اینجا می خورد تاب استخوان
نرم خویان را به زندان هم درشتی راحت ست
از برای مغز دارد پرده خواب استخوان
پرده دار عیب منعم نیست جز اسباب جاه
می شود در فربهی درگوشت نایاب استخوان
سختی دنیا طربگاه حریصان است و بس
می شود سگ را دلیل سیر مهتاب استخوان
این سگان از قعر دریا هم برون می اورند
گر همه چون گوهراندازی به گرداب استخوان
در مقامی کارزوها بسمل حسرت کشی است
ای هما کم نیست از یک عالم اسباب استخوان
اسمان بیگانگان را قابل سختی ندید
جز به دست اشنا نفروخت قصاب استخوان
ماهی این بحر اخضر مطلب نایاب کیست
عالمی را چون مه نوگشت قلاب استخوان
صبح تا دم می زند بیدل هجوم شبنم است
گر نفس بر لب رسانم می شود اب استخوان
عرقها دارد ان شمع حیا لیک از نظر پنهان
به تمکینی که اتش نیست در سنگ انقدر پنهان
چو ان اشکی که گردد خشک در اغوش مژگانها
به عشقت در طلسم نیشتر دارم جگر پنهان
زدم از افت امکان به برق سایه تیغت
به ذوق عافیت کردم به زیر بال، سر پنهان
شکست رنگ هم شوخی نکرد از ضعف احوالم
در این ویرانه ماند اخر نشان گنج زر پنهان
چه امکانست گرد وحشتم از دل برون جوشد
تحیر رشته ای چون موج دارم در گهر پنهان
ز موی خود خروش چینی از شرم صفیر من
صدای کاسه چشم است در تار نظر پنهان
تماشاگاه جمعیت، تحیر خانه ای دارم
که چون ایینه در دیوار دارد نام در پنهان
مکن تکلیف گلگشت چمن مجروح الفت را
که بو در برگ گل تیغی ست در زیر سر پنهان
سراغ هیچکس از هیچکس بیرون نمی اید
جهانی می رود در نقش پای یکدگر پنهان
سراپا وحشتم اما به ناموس سبکروحی
ز چشم نقش پا چون رنگ می دارم سفر پنهان
ندارد لب گشودن صرفه جمعیتم بیدل
که من چون غنچه در منقار دارم بال و پر پنهان
غرور خودنمایی تا کنیم از یکدگر پنهان
چو شمع کشته در نقش قدم کردیم سر پنهان
چو یاقوت از فسون اعتبار ما چه می پرسی
ز پاس ابرو داریم اتش در جگر پنهان
بنازم سبزه خطی که از سیر سواد او
نگه در سرمه می گردد چو مژگان تاکمر پنهان
چه فیض است این که در اندیشه شیرینی نامش
چو مغزپسته می گردد زبانها در شکر پنهان
خیالش انقدر پیچیده است اجزای امکان را
که دارد سنگ هم در دل چراغان شرر پنهان
همه اگاهی است اینجا تو ترک وهم و غفلت کن
چو شب از پیش برخیزد نمی ماند سحر پنهان
مجو نفع از نکوکاری که با بدگوهر امیزد
گوارا نیست ان ابی که شد در نیشتر پنهان
گر از خواب گران چون شمع برخیزی شود روشن
که در بند گریبانت چه مقدار است سر پنهان
به وصل ایینه نازم به هجران پرده رازم
به حسنی عشق می بازم اگر پیدا و گر پنهان
توان خواند از عرقهای خجالت سرنوشت من
درین یک صفحه پیشانی ست چندین چشم تر پنهان
گشادی هست در معنی به جیب هر گره بیدل
نمی باشد درون بیضه غیر از بال و پر پنهان
ای حاجتت دلیل به ادبار زیستن
عزت کجاست تا نتوان خوار زیستن
اندیشه ای که در چه خیال اوفتاده ای
مجبور مرگ و دعوی مختار زیستن
تاکی زخلق پرده به رو افکنی چو خضر
مردن به از خجالت بسیار زیستن
در بارگاه یأس ادب اختراع ماست
بیخوابی و به سایه دیوار زیستن
غفلت زداست پرتو اندیشه کریم
حیفست یاد عهد و گنهکار زیستن
گل اگر گرد رکاب تو نشد معذور است
چکند پا به حنایی که ندارد رفتن
الفت اه مسقیم در دل ساخت مرا
دارد این خانه هوایی که ندارد رفتن
بیدل ان کیست که با سیل خرامش امروز
همچو دل نیست بنایی که ندارد رفتن
سجده خواریست اب رو پی نان ریختن
این عرق را بی جبین بر خاک نتوان ریختن
بهر یک شبنم درین گلشن نفس ها سوخت صبح
سهل کاری نیست رنگ چشم گریان ریختن
گرد اثار تعین خجلت ازادگی ست
چین پیشانی نمی زیبد به دامان ریختن
منعمان روزی دو باید دست احسان وا کنند
خاک بر ابری که کرد امساک باران ریختن
این غنا و فقر یاران وضع خاکی بیش نیست
ساعتی بر باد رفتن بعد از ان شان ریختن
هر قدم چون شمع فکر خویش درپیش است و بس
دامنی برچیده باید در گریبان ریختن
عمرها شد گرد مجنون می کند ناز غزال
خاک ما را نیز باید در بیابان ریختن
صد تمنا سوخت تا داغ دلی امد به دست
هیچکس این شمع نتوانست اسان ریختن
کشتگانت در کجا ریزند اب روی شرم
برد حیرانی ز خون این شهیدان ریختن
خاک راه انتظارت نم کشید از انفعال
ما فشاندیم اشک می بایست مژگان ریختن
ای ادب سنج وفا گر قدردان ناله ای
شرم دار از نام اتش در نیستان ریختن
ما نفهمیدیم کاینجا نام هستی نیستی است
از بنای هر عمارت بود خندان ریختن
بوی شوقی برده ام در کارگاه انتظار
کز غبارم می توان بنیاد کنعان ریختن
صنعت پیری مرا نقاش حسرت خانه کرد
چون صدف صد رنگ خون خوردم ز دندان ریختن
دور گردون از وقار اهل درد اگه نشد
ورنه دل بایست از کوه بدخشان ریختن
پاس ناموس دلم در پرده شرم اب کرد
دانه ای دارم که نتوان پیش مرغان ریختن
دم مزن از عشق بیدل در هوسناکان لاف
اب این اتش به این خاشاک نتوان ریختن
سر به زیر تیغ و پا بر خار باید تاختن
یک قدم ره چون نفس صد بار باید تاختن
نغمه تحقیق محو پرده اخفا خوش است
چون به عرض امد برون تار باید تاختن
منت هستی قبول اختیارکس مباد
دوش مزدوریم و زیر بار باید تاختن
چون بهارم کوشش بیجا ندارد انقطاع
رنگ امسال مرا تا پار باید تاختن
جهد منصوری کمینگاه سوار همت است
گر تو هم زین عرصه ای تا دار باید تاختن
دشت اتشبار و دل بیچاره ضبط عنان
نی سواران نفس ناچار باید تاختن
پاس دل تا چند دارد کس درین اشوبگاه
شیشه در باریم و برکهسار باید تاختن
مرکزپرگار غفلت ما همین جسم است وبس
سایه را پیش و پس دیوار باید تاختن
چون گلم در غنچه چندین چشم زخم اسوده است
اه از ان روزی که در بازار باید تاختن
عرصه شوق عدم پر بی کنار افتاده است
هر چه باشی چون شرر یکبار باید تاختن
سعی مردی خاک شد هرگاه همت باخت رنگ
مرکب پی کرده را دشوار باید تاختن
سر به گردون تازیت چون شمع پر بیصرفه است
چاه پیش است اندکی هشیار باید تاختن
پیش پای سایه تشویش بلند و پست نیست
گر جبین رهبر شود هموار باید تاختن
موج ما تاگوهر دل ره به اسانی نبرد
در پی این ابله بسیار باید تاختن
ای سحر زین یک تبسم وار جولان نفس
تا کجا گل بر سر دستار باید تاختن
شرم دار از دعوی هستی که در میدان لاف
یکقدم ره چون نفس صد بار باید تاختن
از خط تسلیم بیدل تا توانی سر متاب
سبحه را بر جاده زنار باید تاختن
می روم هر جا به ذوق عافیت اندوختن
همچو شمعم زاد راهی نیست غیر از سوختن
زخم دل از چاره جوییهای ما بی پرده شد
این گریبان سخت رسوایی کشید از دوختن
شعله گر ساغر زند از پهلوی خار و خس است
بیش ازین روی سیه نتوان به ظلم افروختن
این چمن گر حاصلی دارد همان دست تهی ست
تا به کی چون غنچه خواهی رنگ و بو اندوختن
دل اگر ارزد به داغی مفت سودای وفاست
یوسف ما منفعل می گردد از نفروختن
جاده گر پیچد به خویش ایینه دار منزل است
می کند شمع بساط دل نفس را سوختن
تار و پود هستی ما نیست بی پیوند خاک
خرقه صبحیم بر ما چشم نتوان دوختن
اضطرابم عالمی را کرد پامال غبار
خاک مجنون را نمی بایست وجد اموختن
بی تو باید سوخت بیدل را به هررنگی که هست
داغ دل گر نیست اتش می توان افروختن
ما و نگاه شرمگین از تک و تاز دوختن
ابله سا به پای عجز چشم نیاز دوختن
ضبط نفس زکف مده فرصت چاره نازک است
غنچه قبا به خاک داد در غم باز دوختن
عشق جنون ترانه است، ناله نفس بهانه است
بی لب بسته مشکل است پرده راز دوختن
شهرت خودنمایی ات رونق شرم می برد
پرده دری و انگهت جامه ساز دوختن
در همه حال نیستی است چاره گر شکست دل
قابل زخم شیشه نیست غیر گداز دوختن
گرد تردد حدوث بخیه به روی ما فکند
خرقه درید پرده شرم مجاز دوختن
گر مژه بسته ای ز خلق هر دو جهان شکار توست
قوت بال می دهد دیده باز دوختن
عمر به تاب وتب گذشت محرم عافیت نگشت
رشته سعی نارسا کرد دراز دوختن
عجز نفس حباب راکرد به خامشی گرو
رشته کجاست تا توان نغمه ساز دوختن
بیدل از ین دو روز عمر ننگ بقای کس مباد
دل پی حرص باختن چشم به از دوختن
تا تب عشق اتشم را داد سر در سوختن
پنبه شد خاکستر از شور مکرر سوختن
هستی عشّاق از ایین جهان دیگر است
بسته جز اتش دو عالم بر سمندر سوختن
روشن است اقبال ما چون شمع در ملک جنون
تخت داغ و لشکر اه و اشک افسر سوختن
در دل افسرده خون ها می خورد ناموس عشق
اتش یاقوت دارد تا به محشر سوختن
چند بیند ارزو در دیر نیرنگ خیال
چون خیال بی تمیزان می به ساغر سوختن
با وجود وصل در بزم حضورم بار نیست
بشنو از پروانه دیگر قصه پر سوختن
دل به دست اور تلاش دیگرت اوارگی ست
موج را باید نفس در سعی گوهر سوختن
بی ندامت نیست عشق از نسبت طبع فضول
گریه ها دارد ز دست هیزم تر سوختن
همچو اخگر خواب راحت خواهدت بیدار کرد
نیست غافل گرمی پهلو ز بستر سوختن
شب به دل گفتم چه باشد ابروی زندگی
گفت چون پروانه در اغوش دلبر سوختن
نقطه ای چند از شرار کاغذم کرده ست داغ
بی تکلف انتخابی داشت دفتر سوختن
میهمان عبرتی ای شمع پُر بر خود مبال
تا بود پهلوی چربت نیست لاغرسوختن
با دل مأیوس عهدی بسته ایم و چاره نیست
کس چه سازد نیست بیدل جای دیگر سوختن
کس چو شمع من نبوده ست اشنای سوختن
گرد داغم داغ شد سر تا به پای سوختن
عاشقان بالی به ذوق نیستی افشانده اند
کیست از پروانه پرسد ماجرای سوختن
دیر فرصت دود خاکستر ندارد اتشش
از شرر پرس ابتدا و انتهای سوختن
شمع اداب وفا عمریست روشن کرده ام
تا نفس دارم سرتسلیم و پای سوختن
زندگی چندان گوارا نیست اما عمرهاست
با طبایع گرمیی دارد هوای سوختن
بی تو ما را چون چراغ کشته هستی داغ کرد
هرکجا رفتیم خالی بود جای سوختن
از وبال بی پریها چون غبار اسوده ایم
در پناه سایه دست دعای سوختن
نعل در اتش نمی باشد سپند بزم ما
لیک اندک وجد می خواهد نوای سوختن
تا نفس باقیست اجزای نفس می پروریم
مشت خاشاکیم مصروف غذای سوختن
طول و عرض حرص کوته کن که خطها می کشد
از طناب برق معمار بنای سوختن
لاله این گلستان چندان نشاط اماده نیست
کاسه داغیست در دست گدای سوختن
کم عیارانیم دارالامتحان عشق کو
نیست هرکس قدردان کیمیای سوختن
خواه دور چرخ، خواهی شعله جواله گیر
روز و شب می گردد اینجا اسیای سوختن
صبح شد چون شمعم اکنون داغ نقد زندگی ست
هر قدر سر داشتم کردم فدای سوختن
شمع دل گفتم درین محفل چرا اورده اند
داغ شد نومیدی و گفت از برای سوختن
بیدل امشب چون شرار کاغذ اتش زده
چیده ام گلها ز باغ دلگشای سوختن
زان تغافل گر چرا ناشاد باید زیستن
ای فراموشان به ذوق یاد باید زیستن
بلبلان نی الفت دام است اینجا نی قفس
بر مراد خاطر صیاد باید زیستن
من نمی گویم به کلی از تعلق ها برا
اندکی زین دردسر ازاد باید زیستن
خواه در دوزخ وطن کن خواه با فردوس ساز
عافیت هرجا نباشد شاد باید زیستن
چون سپندم عمرها در کسوت افسردگی
بر امید یک تپش فریاد باید زیستن
نیست زین دشوارتر جهدی که ما را با فنا
صلح کار عالم اضداد باید زیستن
زندگی بر گردن افتاده ست یاران چاره چیست
چند روزی هرچه باداباد باید زیستن
موج گوهر در قناعتگاه قسمت خشک نیست
تردماغ شرم استعداد باید زیستن
هر سر مویت خم تسلیم چندین جان کَنی ست
با هزاران تیشه یک فرهاد باید زیستن
بیدل این هستی نمی سازد به تشویش نفس
شمع را تا کی به راه باد باید زیستن
گر به این ساز است دور از وصل جانان زیستن
زنده ام من هم به ان ننگی که نتوان زیستن
انفعالم می کشد از سخت جانی ها مپرس
کاش باشد بی رخت چون مرگم اسان زیستن
موج گوهر نیستم زندانی خویشم چرا
سر به جیبم خاک کرد این بامدادان زیستن
چشم زخم خودنمایی را نمی باشد علاج
ای شرر باید همان در سنگ پنهان زیستن
از وطن دوری و غربت هم گوارای تو نیست
چند خواهی اینچنین ای خانه ویران زیستن
یک دو دم کم نیست خجلت مایگی های نفس
چون سحر زین بیش نتوان سست پیمان زیستن
همچو شمع از عشرت این انجمن غافل مباش
گل به سر می خواهد اتش در گریبان زیستن
سرگذشت عالم ایینه از دیدار پرس
جلوه غافل نیست از اسباب حیران زیستن
کسوت مرگم نقاب غفلت دیدار نیست
در کفن دارد نگاه پیر کنعان زیستن
نعمت الوان دنیا نیست در خورد تمیز
بی خس جاوید باید جوع دندان زیستن
گر قناعت قطره ابی چون گهر سامان کند
می توان صد سال بی اندیشه نان زیستن
خواجه کاری کن که درگیرد چراغ شهرتت
حیف دنیا دار و پنهان تر ز شیطان زیستن
سر به پای یکدگر چون سبحه باید بود و بس
اینقدر می خواهد ایین مسلمان زیستن
ما وطن اوارگان را غربتی در کار نیست
موج ناچار است در بحر از پریشان زیستن
بزم امکانست بیدل غافل از مردن مباش
خضر اگر باشی در اینجا نیست امکان زیستن
اینه وصل چیست، حیرتی اراستن
وز اثر ما و من یک دو نفس کاستن
مفت تماشاست حسن لیک به شکر نگاه
از سر خود بایدت چون مژه برخاستن
جلوه رنگ دویی خون حیا می خورد
سخت ادب دشمنی ست اینه اراستن
به که به پیش کریم نازکنی وقت جرم
ورنه ز کم همتی ست عذر گنه خواستن
عیش و غم روزگار طعمه یکدیگرند
حاصل روز و شب است در بر هم کاستن
نیست کف خاک ما قابل عرض غبار
پیشتر از ما نشست جرأت برخاستن
بیدل اگر محرمی جلوه بیرنگ باش
دام تماشا مکن کلفت پیراستن
به وادیی که فروشد غبار ما ننشستن
ز گرد باد رسد تا به نقش پا ننشستن
به کیش مشرب انصاف از التفات نشاید
رسیدن از دل و در چشم اشنا ننشستن
من و تو زاهد ازین کوچه هیچ صرفه نبردیم
ترا گداخت زمینگیری و مرا ننشستن
خدا به مرکز تشویش راحتم بنشاند
که گرد صبحم و نقشم نشسته با ننشستن
ز اختلاط بد و نیکم استان ندامت
به خون نشاند ازین جرگه ام جدا ننشستن
مال کوشش یاران دربن بساط چه دارد
به باد رفتن و بر محمل رضا ننشستن
به پا رسید سر شمع و وانماند ز وحشت
نبرد سعی نشستن زگرد ما ننشستن
چو ناله ای که سر از بندهای نی به در اورد
نشسته ایم به چندین مقام تا ننشستن
سراغ خواب فراغت نداد هیچکس اینجا
مگر به سایه دیوار مدعا ننشستن
در ین بساط غرض چیست قدردانی غربت
چو حلقه بر در کس با قد دوتا ننشستن
بس است اینقدر از اختراع همت بیدل
غبار گشتن و بر مسند هوا ننشستن
صفا گل کرده ای تا کی غبار رنگ نشکستن 
تحیر دارد از مینا طلسم سنگ نشکستن
به این عجزی که ساز توست از وضع ادب مگذر
به دامن از حیا دور است پای لنگ نشکستن
کفی خاکی و افسون نفس داده است بر بادت
کلاه ناز تا کی بر چنین اورنگ نشکستن
امل چون ریشه در خاکم نداد ارام سحر است این
به منزل خفتن و گرد ره و فرسنگ نشکستن
به وهم ای کاش می کردم علاج بی دماغیها
رسا شد نشئه یاس از خمار بنگ نشکستن
نگردد هیچکس یارب ستم فرسای خودداری
درین کهسار دارد نوحه بر هر سنگ نشکستن
درین گلشن که وحشت دست در اغوش گل دارد
چرا چون غنچه دامان تو گیرد تنگ نشکستن
به جام عیش امکان عمرها شد سنگ می بارد
تو هم زین عالمی تا چند خواهی رنگ نشکستن
سلامت از دل افسرده خونها می خورد بیدل
ندامت می کشد زین ساز بی اهنک نشکستن
خوش عشرت است دمبدم از غم گریستن
درزندگی چو شمع پی هم گریستن
انرا که نیست رنگ خلاصی ز چاه طبع
چون دلو لازم است به عالم گریستن
غرق است پای تا به سر اندرمحیط اشک
باید سبق گرفت ز شبنم گریستن
بنیاد ما ز اشک چو شبنم رود به باد
اجزای ما چو شمع کند کم گریستن
تاکی به وضع دهر زدن طعنه همچو شمع
باید به روی صبح چو شبنم گریستن
بیدل چو اشک نقش قدم زن به روی زر
تاکی چو چشم کیسه به درهم گریستن
داغم ز ابر دیده به شبنم گریستن
یعنی که بیش اپن نتوان کم گریستن
ای دیده با لباس سیه گریه ات خوش است
دارد گلاب جامه ماتم گریستن
بر ساز زندگانی خود نیز خنده ای
تا چند در وفات اب و عم گریستن
تو ابن ادمی گرت امید رحمتی است
میراث دیده گیر ز ادم گریستن
گر شد دل از نشاط و لب از خنده بی نصیب
یارب ز چشم ما نشود کم گریستن
ضعف اینچنین که خصم توانایی منست
مشکل که بی رخ تو توانم گریستن
شبنم ز وصل گل چه نشاط ارزو کند
اینجاست بر نگاه مقدم گریستن
کس اینقدر ادب قفس درد دل مباد
اشکم نبست طاقت یکدم گریستن
تاکی درین بهار طرب خنده های صبح
این خنده توام است به شبنم گریستن
شیرازه موافقت اخر گسستنی است
باید دو روز چون مژه با هم گریستن
خجلت رضا به شوخی اشکم نمی دهد
می بایدم به سعی جبین نم گریستن
بیدل ز شیشه های نگون باده می کشد
زیباست از قدی که بود خم گریستن
هر چند نیست بی سبب از غم گریستن
باید ز شرم دیده بی نم گریستن
تاکی به رنگ طفل مزاجان روزگار
بر بیش شاد بودن و بر کم گریستن
عیش و غم تو تابع رسم است، ورنه چیست
در عید خنده و به محرم گریستن
انجاکه صبح گریه شادی ست شبنمش
اموخته ست خنده ما هم گریستن
سامان گریه هم به کف گریه دادن است
یعنی به چشم اشک چو شبنم گریستن
در عرصه وفا عرق شرم همت است
از زخم تازه در پی مرهم گریستن
زین دشت اگر خیال نگاهت گذر کند
در دیده غزال شود رم گریستن
شاید گلی ز عالم دیدار بشکفد
تا چشم دارم اینه خواهم گریستن
یک ذره زین بساط ندارد سراغ امن
باید چو ابر بر همه عالم گریستن
بیدل اگر چه نیست جهان جای خنده لیک
نتوان به پیش مردم بی غم گریستن
اگهی تا کی کند روشن چراغ خویشتن
عالمی را کشت اینجا در سراغ خویشتن
رفت ایامی که غیر از نشئه ام در سر نبود
می خورم چون سنگ اکنون بر دماغ خویشتن
همچو شمع کشته دارم با همه افسردگی
اینقدر اتش که می سوزم به داغ خویشتن
پا زدم از فهم هستی بر بهشت عافیت
سیر خویش افکند بیرونم ز باغ خویشتن
روشنان هم ظلمت اباد شعور هستی اند
نیست تا خورشید جز پای چراغ خویشتن
این بیابان هر چه دارد حایل تحقیق نیست
گر نپوشد چشم ما گرد سراغ خویشتن
تا گره از دانه وا شد ریشه ها پرواز کرد
کس چه سازد دل نمی خواهد فراغ خویشتن
هر چه گل کرد از بساط خاک هم در خاک ریخت
باده ما ماند حیران ایاغ خوبشتن
محرمی پیدا نشد بیدل به فهم راز دل
ساخت اخر بوی این گل با دماغ خویشتن
افت است اینجا مباش ایمن ز سر برداشتن
می کشد مژگان دو صف از یک نظر برداشتن
بر فلک اخر نخواهی رفت ای مشت غبار
خویش را از خاک نتوان انقدر برداشتن
شرم دار از فکر گیر و دار اسباب جهان
ننگ اسانی ست بار گاو و خر برداشتن
جانکنیها در کمین نامرادی خفته است
چون نگین صد زخم باید بر جگر برداشتن
اگهی دست از غبار ارزو افشاندن ست
نشئه پرواز دارد بال و پر برداشتن
همچو شبنم بی کمند جذبه خورشید عشق
سخت دشوار است ازین گلشن نظر برداشتن
از بساط وحشت این دشت چون ریگ روان
دانه دل بایدت زاد سفر برداشتن
پیش لعلش دیده خجلت اشیان خیرگی ست
نیست با تار نظر تاب گهر برداشتن
چون جرس از درد دل پر بیدماغ افتاده ایم
ناله بسیار است اما کو اثر برداشتن
پستی فطرت چه امکان ست نپذیرد علا ج
سایه را نتوان ز خاک رهگذر برداشتن
شکوه اسباب تا کی زندگانی مفت نیست
تا سری داریم باید درد سر برداشتن
ششجهت بیدل غبار رنگ سامان چیده است
احتیاجت نیست دیوار دگر برداشتن
تا به کی چون شمع باید تاج زر برداشتن
چند بهر ابرو اتش به سر برداشتن
چند باید شد ز غفلت مرکز تشنیع خلق
حرف سنگین تا به کی چون گوش کر برداشتن
از حلاوت بگذر ای نی قدردان درد باش
ناله ناپیداست گر خواهی شکر برداشتن
رنگی از عشرت ندارد نو بهار اعتبار
زین چمن باید چو شبنم چشم تر برداشتن
ناله دردی نمایان از دل صد چاک باش
فیضها دارد سر از جیب سحر برداشتن
پیش دونان چند ربزی ابروی احتیاج
از جهان بردار باید دست اگر برداشتن
نخل هستی ازعلایق ریشه محکم کرده است
چون نفس می باید از یکسو تبر برداشتن
ساز بزم ناامیدی پر نزاکت نغمه است
ناله ای دارم که نتواند اثر برداشتن
ای سپند از یک صدا اخر کجا خواهی رسید
چون جرس زین جنس باید بیشتر برداشتن
چشم تا واکرده ایم از خویش بیرون رفته ایم
شعله ما را قدم برده است سر برداشتن
کلفت احباب ما را زنده زیر خاک کرد
بیش ازین نتوان غبار یکدگر برداشتن
بار دنیا کی توان بیدل به اسانی کشید
کوه هم می نالد از زیر کمر برداشتن
کار اسانی مدان تاج کمر برداشتن
همچو خورشید اتشی باید به سر برداشتن
غفلت ذاتی به جهد ازدل نگردد مرتفع
تیرگی نتوان به صیقل از سپر برداشتن
سعی بیمغزان به عزم خفت ما باطل است
نیست ممکن پنبه را اب ازگهر برداشتن
برندارد دوش ازادی خم باری دگر
یک نگه کم نیست گر خواهد شرر برداشتن
سایه مو نیز می چربد بر اثار نفس
اینقدر گردن نمی ارزد به سر برداشتن
حایلی دیگر ندارد منزل مقصود ما
گرد خود می باید از ره چون سحر برداشتن
همتت در ترک اسباب اینقدر عاجز چراست
می شود افکندن بارت مگر برداشتن
چون نگه تاکی ز مژگان زحمتت باید کشید
یک تپش پرواز و چندین بال و پر برداشتن
نیست عذر ناتوانی باب اقلیم وفا
زخم بسیار است می باید جگر برداشتن
شرم دار از سعی خوه ای حرص کوش بیخبر
عزم مقصدگور و انگه کر و فر برداشتن
کر چنین نیرن حرصت دشمن اسودکی ست
خاک شو در منزل ازگرد سفر برداشتن
دانه را بیدل ز فیض سجده ریزیهای عجز
نیست بی نشو و نما از خاک سر برداشتن
پیرگشتم چند رنج اب وگل برداشتن
پیکرم خم کرد ازین ویرانه دل برداشتن
خفت بی اعتباری سخت سنگین بوده است
چون حنا فرسوده ام از خون بحل برداشتن
کاش خاکستر شوم تا دل زحسرت وارهد
چند دود از اتش نا مشتعل برداشتن
پشت دستم بر زمین ناامیدی نقش بست
بسکه از بار دعاها شد خجل برداشتن
از سپند ما اگر هویی به دست اید بس است
بیش نتوان ناله طاقت گسل برداشتن
در خراب اباد هستی ازکدورت چاره نیست
دوش مزدوریم باید خاک و گل برداشتن
چون حیا هرگز نشد پیشانی ام پاک از عرق
نیست اسان بار طبع منفعل برداشتن
با ضعیفی ساز ایمن زی که افتهای دهر
هست در خورد مزاج مستقل برداشتن
عبرت اباد است بیدل سیرگاه این چمن
بایدت مژگان به حیرت مشتمل برداشتن
منفعل خلق را ناز صنم داشتن
زنگی و با ان جمال اینه هم داشتن
خاک خوری خوشتر است زین همه تن پروری
تا به کی انبان صفت حلق و شکم داشتن
می شکند صد کلاه بر فلک اعتبار
سوی ادبگاه خاک یک مژه خم داشتن
چوب به کرباس پیچ، طاسی و چرمی و هیچ
نیست جز این دستگاه طبل و علم داشتن
کارگه حیرتی ورنه که داردگمان
دل به بر و حسرت دیر و حرم داشتن
گر طلب عافیت دامن جهدت کشد
ابله واری خوش است پاس قدم داشتن
محرمی وضع دهر بی عرق شرم نیست
اینه صیقل زده ست جبهه ز نم داشتن
مهر ازل شامل است با همه ذرات کَو ن
ننگ کرم گستریست علم کرم داشتن
بر رخ ما بافتند پرده تصویر صبح
دم زدن را نخواست شرم عدم داشتن
اه سر و برگ ما سوخت غم عافیت
مهلت عیشی نداد ماتم هم داشتن
ای هوس اندوز امن جمع ز افت شناس
خصم سر ناخن است شکل درم داشتن
بیدل از امید خلد قطع توهم خوش است
جز دل اسوده نیست باغ ارم داشتن
پُر ملاف از جوهر باریک بینی داشتن
سرمه می خواهد زبان موی چینی داشتن
خفته چندین ملک جم درحلقه تسلیم فقر
خاتمی دارد جهان بی نگینی داشتن
همت از در یوزه علم و عمل وارستن است
نازکن خرمن زننگ خوشه چینی داشتن
بی مژه بستن رهایی نیست زین اشوبگاه
چون نگه تا کی غم عبرت کمینی داشتن
انقدر کز فکر استغنا برون ایی بس است
تا کجا خواهی دماغ نازنینی داشتن
شعله را گفتم سرت پا مال خاکستر که کرد
گفت : سودای رعونت افرینی داشتن
تا سوادکلک تقدیر اندکی روشن شود
سرمه گیر از چشم بر خط جبینی داشتن
بی نیازانی که پا بر اوج عزت سوده اند
جسته اند از پستی و بالا نشینی داشتن
قید جسم انگه دماغ بی نیازی ؟ شرم دار
اسمان بالیدن وگرد زمینی داشتن
بوی این گلشن هم از غوغای زاغان نیست کم
پنبه گوش اندکی باید به بینی داشتن
گر به لفظ و معنی افکار بیدل وارسی
ترک کن اندیشه سحر افرینی داشتن
به خود داری فسردن گرم کردی جای بگذشتن
شدی اخر درین ویرانه نقش پای بگذشتن
نفهمیدی کزین محفل اقامت دور می باشد
گذشتی همچو عمر شمع در سودای بگذشتن
اگر انسوی افلاکی همان وا مانده خاکی
گذشتن سخت دشوارست ازین صحرای بگذشتن
سواد سحر این وادی تعلق جاده ای دارد
زهستی تا عدم یک طول وصد پهنای بگذشتن
جهان وحشت است اینجا توقف کو، اقامت کو
تحیر یک دو دم پل بسته بر دریای بگذشتن
چو موج گوهر اسودن عنان کس نمی گیرد
جهانی می رود از خود قدم فرسای بگذشتن
دو روزی اتفاق پا و دامن مفت جمعیت
از این در شرم لنگی داردم ایمای بگذشتن
چه دارد مال و جاه اینجا که همت بگذرد زانها
به صد اقبال می نازم ز استغنای بگذشتن
در این بحر از خجالت عمرها شد اب می گردد
حساب ارایی موج از تأملهای بگذشتن
بقدر هر نفس از خود تهی باید شدن بید ل
کسی نگذشت بی این کشتی از دریای بگذشتن
چو موج گوهر ازین بحر بی تعب نگذشتن
ز طبع ما نگذشت از سر ادب نگذشتن
اسیر سلسله اختراع و هم چه دارد
به ملک بی سببی از غم سبب نگذشتن
جنون معاشی حرص، انگه انفعال تردد؟
قدم شمار عرق مردن و ز تب نگذشتن
به هیچ مرحله همت پی بهانه نگیرد
دلیل ابله پایی ست از طلب نگذشتن
مزارنام زنقش نگین چه شمع فروزد
تو ادمی شرفت هست از ادب نگذشتن
چوشمع تیغ سر ما به خار سینه پراتش
ازبن ستمکده می ایدم عجب نگذشتن
به هیچ حال مده دامن گذشتگی از کف
الم شمر همه گر باشد از طرب نگذشتن
نبرد موی سفیدم سیاهکاری غفلت
سحر دمیده و می بایدم ز شب نگذشتن
حریف نفس که می گشت جز تعلق دنیا
غریب مصلحتی بود ازین جلب نگذشتن
ترددی ز پل دوزخم گذشت به خاطر
یقین به تجربه گفت از سر غضب نگذشتن
چو سنگ شیشه به دامن شکست دل به کمینم
نشسته در رهم ازکوچه حلب نگذشتن
صد ابرو به گره بستن است بیدل ما را
به رنگ موج گهر از فشار لب نگذشتن
از جوا ن حسن سلوک پیر نتوان یافتن
گوشه چشم کمان از تیر نتوان یافتن
طینت کامل خرد از تهمت نقصان بری ست
رنگ خون هرگز به روی شیر نتوان یافتن
حیف همت گر شود ممنون تحصیل مراد
ای خوش ان اهی کزو تأثیر نتوان یافتن
می شو د اصحاب غفلت پایمال حادثات
خواب مخمل را جز این تعبیر نتوان یافتن
فقر ما ایینه ی رمز هوالله است و بس
فیض این خاک از هزار اکسیر نتوان یافتن
بی عبا رت شو که گردد معنی دل روشنت
رمز این قران ز هر تفسیر نتوان یافتن
عالم تقلید یکسر دامگاه گفتگو ست
جز صدا در خانه زنجیر نتوان یافتن
حرص و یک عالم فضولی خواه طاقت خواه عجز
جز جوانیها ازین بی پیر نتوان یافتن
ما درین محفل عبث جانی به حسرت می کنیم
یک دل اینجا قابل تسخیر نتوان یافتن
بیخود نیرنگم از بیداد پنهانم مپرس
مدعای حیرت تصویر نتوان یافتن
د رحریم کبریا بیدل ره قرب وصول
جز به سعی ناله شبگیر نتوان یافتن
عجز ما جولانگر تدبیر نتوان یافتن
پای جهد سایه جز در قیر نتوان یافتن
انقدر وامانده عجزم که مجنون مرا
از ضعیفی ناله در زنجیر نتوان یافتن
مژده ای غفلت که در بزم کرم بار قبول
جز به قدر تحفه تقصیر نتوان یافتن
رازها بی پرده شد ای بی خبر چشمی بمال
جز وقوع اینه تقدیر نتوان یافتن
بسکه این صحرا پر است از خون حسرت کشتگان
تا هوایی خاک دامنگیر نتوان یافتن
کاسه انعام گردون چون حباب از بس تهیست
چشم گوهر هم در انجا سیر نتوان یافتن
وضع همواری مخواه از طینت ظالم سرشت
جوهر ایینه در شمشیر نتوان یافتن
تا پیامی واکشند این دوستان خصم کیش
هیچ مرغی نامه بر چون تیر نتوان یافتن
فتنه هم امن است هر جا نیست افسون تمیز
خواب مفت هوش اگر تعبیر نتوان یافتن
شمع را از شعله سامان نگاه اماده است
خانه چشمی به این تعبیر نتوان یافتن
من به این عجز نفس عمریست سامان کرده ام
شور نیرنگی که در زنجیر نتوان یافتن
عمرها شد می پرستد چشم حیرت کیش من
طفل اشکی را که هرگز پیر نتوان یافتن
هر چه هست از الفت صحرای امکان جسته است
بیدل اینجا گردی از نخجیر نتوان یافتن
بر خط ترک طلب گر راه خواهی یافتن
پشت دست و روی دست الله خواهی یافتن
جستجوی هر چه باشد مدعا خاص است و بس
گر گدا جویی سراغ شاه خواهی یافتن
هر قدر سیر گریبانت چو شمع اید به پیش
یوسف خود را مقیم چاه خواهی یافتن
ترک مطلب گیر مطلوبت نرفته ست از کنار
هر چه خواهی چون شدی اگاه خواهی یافتن
تا به پیشانی از ابرو راه مقصد دور نیست
گر هلال اید به چشمت ماه خواهی یافتن
احتیاطت گر نباشد خضر راه عافیت
هر قدم ابت به زیرکاه خواهی یافتن
شرم دار ای ذره تا کی هستی موهوم را
گاه گم خواهی نمودن گاه خواهی یافتن
هرچه یابی اختیاری نیست در تسلیم کوش
مرگ را چون زندگی ناگاه خواهی یافتن
روز تا پیش است گامی می زن و می رفته باش
راحت منزل همان بیگاه خواهی یافتن
پوچ بافان امل را هر قدر وا می رسی
رشته ماسوره جولاه خواهی یافتن
موج و گوهر در تلاش ساحلند اگاه باش
طالب و واصل همه در راه خواهی یافتن
زین بلند و پست اگر گیری عیار اعتبار
دست و گردن را ز پا کوتاه خواهی یافتن
حال و استقبال دنیا انفعالی بیش نیست
خواه حاصل کرده باشی خواه خواهی یافتن
گر به عزم منزل تحقیق خواهی زد قدم
هر چه اندیشی غبار راه خواهی یافتن
بیدل از انجام و اغاز چراغ زندگی
بی تکلف اشک و داغ و اه خواهی یافتن
از ناله دل ما تا کی رمیده رفتن
زین دردمند حرفی باید شنیده رفتن
بی نشئه زندگانی چندان نمک ندارد
حیف ست از این خرابات می ناکشیده رفتن
اهنگ بی نشانی زین گلستان ضرور است
راه فنا چو شبنم باید به دیده رفتن
جرأتگر طلب نیست بی دست و پایی ما
دارد به سعی قاتل خون چکیده رفتن
چون شعله ای که اخر پامال داغ گردد
در زیر پا نشستیم از سر کشیده رفتن
زین باغ محمل ما بر دوش ناامیدیست
بر امدن نبندد رنگ پریده رفتن
از وحشت نفسها کو فرصت تأمل
چون صبح باید از خویش دامن نچیده رفتن
بر خلق بی بصیرت تا چند عرض جوهر
باید ز شهر کوران چون نور دیده رفتن
همدوش ارزوها دل می رود نفس نیست
در رنگ ریشه دارد تخم دمیده رفتن
قطع نفس نمودیم جولان مدعا کو
در خواب هم نبیند پای بریده رفتن
رفتار سایه هرگز واماندگی ندارد
در منزل است پرواز از ارمیده رفتن
قد دو تای پیریست ابروی این اشارت
کز تنگنای هستی باید خمیده رفتن
بال فشانده اه بی گرد حسرتی نیست
با عالمی ز خود برد ما را جریده رفتن
تعجیل طفل خویان مشق خطاست بیدل
لغزش به پیش دارد اشک از دویده رفتن
یاد ابروی کجی زد به دل ما ناخن
موج شد بهر جگرکاری دریا ناخن
سعی تردستی منعم چقدر پُر زور است
می شکافد جگر سنگ در این جا ناخن
غنچه ای نیست که اوراق گلش در بر نیست
هر گره راست به صد رنگ مهیا ناخن
صورت قد دوتا حل معمای فناست
عقده بازست کنون کرده ام انشا ناخن
بی تمیزان همه جا قابل بیرون درند
برکنارست ز هنگامه اعضا ناخن
خودسریها چقدر هرزه تلاش است اینجا
می رود رو به هوا با سر بی پا ناخن
بی حسی بسکه در ین شوره زمین کاشته اند
موی و دندان دمد از پیکر ما یا ناخن
خلق بیکار ز بس شیفته سر خاری ست
همچو انگشت نشانده ست به سرها ناخن
گره رشته دگر عقده معنی دگر است
چه خیال است کند حل معما ناخن
موج این بحر فرومانده وضع گهر است
نیست دل بسته کاری که کند وا ناخن
غافل از نشو و نما نیست کمین افات
سربریدن نکند قطع وفا با ناخن
جوهر کارگشایی علم احسانهاست
می کند دست بلند از همه بالا ناخن
بیدل از دولت دونان به تغافل بگذر
هیچ نگشاید اگر سرکشد از پا ناخن
اشکم ز بیقراری زد بر در چکیدن
افتادن ست اخر اطفال را دوبدن
از تیغ مرگ عاشق رنگ بقا نبازد
عمر دوباره گیرد چون ناخن از بریدن
فقرست و نقد تمکین، جاه ست وموج خفّت
از بحر بیقراری، از ساحل ارمیدن
ارباب رنگ دایم محو لباس خویشند
از داغ نیست ممکن طاووس را پریدن
بیدل به جوی شمشیر خون جگر خورد اب
زندان بیقراران نبود جز ارمیدن
روانی نیست محو جلوه را بی اب گردیدن
سزدکز اشک اموزد نگاه ما خرامیدن
به داد حسرت دل کس نمی پردازد ای بلبل
چوگل می باید اینجا از شکست رنگ نالیدن
فسردن چند، از خود بگذر و سامان توفان کن
قیامت نغمه ای حیفست سر در تار دزدیدن
که می داند کجا رفتند گلچینان دیدارت
هم از خورشید می باید سراغ سایه پرسیدن
برو زاهد که هرکس مقصدی دارد دربن وادی
تو و صد سبحه جولانی و من یک اشک لغزیدن
درین غفلت سرا عرفان ما هم تازگی دارد
سرا پا مغز دانش گشتن و چیزی نفهمدن
نظر بر بندو می کن سیر امن اباد همواری
بلند و پست یکسان می نماید چشم پوشیدن
زخواب عافیت چون موج گوهر نیستم غافل
بهم می اورد مژگان من بر خوبش پیچیدن
چو فطرت ناقص افتد حرف بطلان است کوششها
شرر هم در هوا دارد زمین دانه پاشیدن
اگر فرصت نقاب از چهره تحقیق بردارد
شرارکاغذ ما و هزار ایینه خندیدن
گشاد بال طاووسیم از عبرت چه می پرسی
شکست بیضه ما داشت چندین چشم مالیدن
صفای دل بهار جلوه معشوق شد بیدل
طلسم ناز کرد ایینه را بیرنگ گردیدن
اه ناکام چه مقدار توان خون خوردن
زین دو دم زندگیی تا به قیامت مردن
داغ یأسم که به کیفیت شمع است اینجا
اگهی سوختن و بستن چشم افسردن
فرصت هستی از ایمای تعین خجل است
صرفه نقد شرر نیست مگر نشمردن
پارسایی چقدر شرم فضولی دارد
بال سعی مگس و ناله به عنقا بردن
مشت خاکیم کمینگاه هوایی که مپرس
چه خیالست به پرواز عنان نسپردن
دل تنک حوصله و دشت تعلق همه خار
یا رب این ابله را چند توان ازردن
چه توان کرد به هر بی جگری ها بیدل
ناگزیریم ز دندان به جگر افشردن
به خود پیچیده ام نالیدنم نتوان گمان بردن
به رنگ رشته فربه گشته ام لیک از گره خوردن
حضور زندگی، انگاه استغنا، چه حرفست این
نفس را بر در دل تا به کی ابرام نشمردن
دلی پرواز ده کز ننگ کم ظرفی برون ایی
زصافی می تواند قطره را دریا فرو بردن
سیه بختی به سعی هیچکس زایل نمی گردد
مگر اتش برارد ترک، هندو را پس از مردن
غم جمعیت دل مضطرب دارد جهانی را
ز گوهر تا کجا دریا شکافد جیب افسردن
مزاج عشق در سعی فنا مجبور می باشد
ز منع سوختن نتوان دل پروانه ازردن
به حکم عجز ننگ طینت ما بود گیرایی
به خاک ما نمی خواهد مروت دام گستردن
به هر واماندگی زین بیشتر طاقت چه می باشد
که باید همچو شمعم تا عدم خود را بسر بردن
طربهای هوس شاید به وحشت کم شود بیدل
به چین می بایدم چون ابر چندی دامن افشردن
جایی که بود پیش بری پیش نبردن
مفت تو اگر پیش بری بیش نبردن
تا چند توان زیست به افسون رعونت
مکروهتر از سجده به هر کیش نبردن
ای شیخ تو درکشمکشی ورنه بهشتی است
از شانه قیامت به سر ریش نبردن
انبوهی مو نسبت تنزیه ندارد
حکم ست به فردوس بز و میش نبردن
برگشتن مژگان بتان قاصد نازی ست
ظلم است نویدی به دل ریش نبردن
دردا که دل اگه نشد از لذت دردی
خون می خورم از ابله بر نیش نبردن
ساقی خط ییمانه نی ام حوصله تا چند
حیف است به موج می ام از خویش نبردن
جز در سخن بی غرضی راست نیاید
بر خلق ستمنامه تشویش نبردن
بیدل همه دم مزرع اقبال کریمان
سبز است ز اب رخ درویش نبردن
در این محفل ندارد یمن راحت چشم واکردن
پریشانی ست مشت خاک را سر بر هوا کردن
اگر یک سجده احرام نماز نیستی بندی
قضای هر دو عالم می توان یکجا ادا کردن
مشو مغرور بنیادی که پروازست تعمیرش
ز غفلت چند خواهی تکیه بر بال هما کردن
بساط چیده صبح از نفس هم می خورد بر هم
ندارد انقدر اجزای ما را توتیا کردن
رهایی نیست روشن طینتان را از سیه بختی
که نور و سایه را نتوان به تیغ از هم جدا کردن
می مینای اگاهی فنا کیفیت است اینجا
به بنیاد خود اتش زد شرار از چشم وا کردن
مقام عافیت جز استان دل نمی باشد
چو حیرت بایدم در خانه ایینه جا کردن
تمنا شد دلیل من به طوف کعبه فیضی
که از هر نقش پایم می توان دست دعاکردن
به عریانی گریبان چاکی از سازم نمی خندد
مدوز ای وهم بر پیراهن مجنون قبا کردن
گداز یأس در بارم مکن تکلیف اظهارم
شنیدم سرمه است و سرمه نتواند صدا کردن
اگر روشن شود بیدل خط پرگار تحقیقت
توانی بی تأمل ابتدا را انتها کردن
ندارد موج جز طومار رمز بحر وا کردن
توان سیر دو عالم در شکست رنگ ما کردن
امل می خواهد از طبع جنون کیشت پشیمانی
به راه اورده تیری را که می باید خطا کردن
دویی در کیش از خود رفتگان کفر است ای زاهد
من و محو صنم گشتن تو و یاد خدا کردن
شرار بی دماغم انقدر کم فرصتی دارم
که نتوانم نگاهی را به غیرت اشنا کردن
هوس فرسوده بوی کف پایی ست اجزایم
وطن می بایدم در سایه برگ حنا کردن
ز نیرنگ خرامت عالمی از خاک می جوشد
به رفتاری توان ایجاد چندین نقش پا کردن
تپیدم، ناله کردم، اب گشتم، خاک گردیدم
تکلف بیش ازبن نتوان به عرض مدعا کردن
حیا بگدازدم تا از هوسها دست بردارم
شرر دامان خس بی اب نتواند رها کردن
تلاش روزی از مجنون ما صورت نمی بندد
ندارد سنگ سودا دستگاه اسیا کردن
به هر واماندگی زین خاکدان برخاستن دارد
دمی چون گردباد از خویش می باید عصا کردن
به زهد خشک لاف تردماغیها مزن بیدل 
شنا نتوان به روی موج نقش بوریا کردن
خوشا ذوق فنا و وحشت ساز شرر کردن
ز سر تا پای خود محو یک انداز نظرکردن
غرور ناز و انگه خاک گردیدن چه ننگست این
حیا کن از دم تیغی که می باید سپر کردن
حوادث کم کند اشفته اوضاع ملایم را
پریشانی نبیند اب از زبر و زبر کردن
چمن ساز بهار عشقم از شوقم مشو غافل
به مژگان بایدم گلچینی داغ جگر کردن
به رنگی بی غبار افتاده در راه تو حیرانم
که بر ایینه چون اه سحر نتوان اثر کردن
غبار مقدمت حشر دو عالم ارزو دارد
قیامت می کند دل را نمی باید خبرکردن
به هر وحشت جنونم گر بساط الفت اراید
صدا از خانه زنجیر نتواند سفر کردن
عرق غواص شرمم در غبار تهمت هستی
مرا افکند در اب از سر این پل گذر کردن
به رنگ توأم بادام دلها را در این محفل
وطن باید ز تنگی در فشار یکدگر کردن
نموها نیست غیر از شوخی تن بر هوا تازی
ندارد نخل این بستان به اصل خود نظر کردن
تهی گشتیم از خود تا ببالد نشئه دردی
نیستان کرد ما را ارزوی ناله سر کردن
به دریای شهادت غوطه گر نتوان زدن بیدل
گلویی می توان از اب جوی تیغ تر کردن
دل روشن چه لازم تیره از عرض هنر کردن
ز جوهر خانه ایینه را زیر و زبر کردن
به غیر از معنی خواری ندارد نقد تحصیلی
کتاب حرص را شیرازه از مد نظر کردن
اگر چون افتاب ایینه همت جلا گردد
توانی خاک را از یک نگاه گرم زر کردن
ز قید خود برای غنچه یکساعت گلستان شو
نفس را تا به کی شیرازه لخت جگر کردن
درین دریا که از ساحل تیمم می کند موجش
به اب دیده می باید وضویی چون گهر کردن
به رنگ سایه گم کن نقش پا در نقش پیشانی
ره عجزی که ما داریم اسان نیست سر کردن
ز خاکستر تفاوت نیست دود اتش خس را
ندارد انقدر فرصت شب ما را سحر کردن
شرر در پنبه بستن نیست از انصاف اگاهی
ز مکتوبم ستم نتوان به بال نامه بر کردن
وبال لذت دنیاست بال رستگاریها
گره در کار نی کم افتد از ترک شکر کردن
ز فیض اغنیا با تشنه کامیها قناعت کن
ندارد چشمه خورشید غیر از چشم تر کردن
فراهم تا شود سر رشته اغوش تحقیقت
چو تار سبحه از صد جیب باید سر به در کردن
ندامت می کشد عشق از دل افسرده ام بیدل
نداردگنج در وبرانه جز خاکی به سرکردن
بی سیر عبرتی نیست ترک حیا نکردن
چیزی به پیش دارد سر بر هوا نکردن
هنگامه رعونت مندیش خاصه شمع
در هر سراتشی هست تا نقش پا نکردن
ایینه حضوریم اما چه می توان کرد
شرمت به دیده ما زد قفل وا نکردن
در بارگاه اکرام مصنوع بی یقینی است
با یک جهان اجابت غیر از دعا نکردن
ازشوخ چشمی ما ان جلوه ماند محجوب
داد از جنون نگاهی اه از حیا نکردن
هر چند رنگ نازت مشاطه غنا بود
بر خون ما ستم کرد یاد حنا نکردن
حیفست محرم بحر بر موج خرده گیرد
با خلق بی حیایی ست شرم از خدا نکردن
قلقل نواست مینا، ای ساقیان صفیری
بر رنگ رفته ما تاکی صدا نکردن
وصل گهر درین بحر، موقوف بی تلاشی است
ای موج، مصلحت نیست ترک شنا نکردن
نقد غنایم عمر واجستم از رفیقان
گفتند: دامن هم ازکف رها نکردن
انجام کار چون موج منظور هیچکس نیست
عمریست می رود پیش رو بر قفا نکردن
محجوب گفتگوییم مقدور جستجوییم
گفتار ما خموشی ست کردار ما نکردن
بیدل غم علایق حیف است بار دوشت
سر نیست اینکه باید از تن جدا نکردن
اگر مشت غبار خود پر یشان می توان کردن
به چشم هر دو عالم ناز مژگان می توان کردن
متاع زندگی هر چند می ارزد به باد اینجا
به همت اندکی زین قیمت ارزان می توان کردن
شب حرمان فرو برده ست عصیان گاه هستی را
اگر اشکی به درد اید چراغان می توان کردن
بهار دستگاه شوق و چندین رنگ سودایی
جنون مفتست اگر یک ناله عریان می توان کردن
غبار وادی حسرت فسردن بر نمی دارد
به پای هر که از خود رفت جولان می توان کردن
اگر حرص گهر دامن نگیرد قطره ما را
برون زین بحر چندین رنگ توفان می توان کردن
به رنگ شمع دارم رفتنی در پیش ازین محفل
به پا جهدی که نتوانم به مژگان می توان کردن
به وحشت دامن همت اگر یکچین بلند افتد
جهانی را غبار طاق نسیان می توان کردن
به طاووسی نی ام قانع زگلزار تماشایت
مرا زین بیشتر هم چشم حیران می توان کردن
ادبگاه محبت گر نباشد در نظر بیدل
ز شور دل دو عالم یک نمکدان می توان کردن
به دل گر یک شرر شوق تو پنهان می توان کردن
چراغان چشمکی در پرده سامان می توان کردن
به رنگ غنچه گردامان جمعیت به چنگ افتد
دل از اندیشه یک گل گلستان می توان کردن
زکلفت بایدم پرداخت حسرتخانه دل را
اگر تعمیر نتوان کرد ویران می توان کردن
گرفتم سیر این گلشن ندارد حاصل عیشی
چوگل از خون شدن رنگی به دامان می توان کردن
ادا فهم مضامین تمناها نه ای ورنه
چمن طرح از نوای عندلیبان می توان کردن
طلب چون چشم قربانی تسلی بر نمی دارد
نگه گو جمع شو مژگان پریشان می توان کردن
چو صبح از انفعال ساز هستی اب می گردم
که از خودگر روم یک اه سامان می توان کردن
توان مختارعالم شد زترک اختیارخود
که در بی دست و پایی انچه نتوان می توان کردن
حسد هرجا به فهم مطلب عیب وهنرپیچد
بر استغنا هزار ابرام بهتان می توان کردن
به چشم امتیاز اسرار نیرنگ دو عالم را
اگر مژگان توان پوشید عریان می توان کردن
مقیم وسعت اباد تامل نیستی ورنه
به چشم مور هم یک دشت جولان می توان کردن
بهار بی نشانم لیک تا در فکر خویش افتم
ز موج یک جهان رنگم گریبان می توان کردن
شدم خاک و همان ایینه دار وحشتم بیدل
هنوز ازگرد من طوف غزالان می توان کردن
چقدر بهار دارد سوی دل نگاه کردن
به خیال قامت یار دو سه سرو اه کردن
کس از التفات خوبان نگرفت بهره اسان
ره سنگ می گشاید به دل تو راه کردن
ز قبول و ردّ میندیش که مراد سایل اینجا
دم جرأتی ست وقف لب عذر خواه کردن
به غرور جاه و شوکت ز قضا مباش ایمن
که به تیغ مرگ نتوان سپر ازکلاه کردن
ز مال هستی اگه نشدند سرفرازان
که چو شمع باید اخر ز مناره چاه کردن
به جهان عجز و قدرت چه حساب دارد اینها
تو و صد هزار رحمت من و یک گناه کردن
بر صنع بی نیازی چقدر کمال دارد
کف خاک برگرفتن گل مهر و ماه کردن
به محیطت او فکنده ست عرق تلاش هستی
چو سحاب چند خواهی به هوا شناه کردن
اگر اگهی ز مهلت مکش انتظار فرصت
همه بیگه است باید عملت پگاه کردن
ز ترانه های عبرت به همین نوا رسیدم
که در اینه نخواهی به نفس نگاه کردن
ز معاشران چو بیدل غم لاله کرد داغم
به چمن نمی توان رفت پی دل سیاه کردن
دمی ز عبرت اگر خم کند حیا گردن
سر غرور نبندد به دوش ما گردن
ز سر خیال رعونت برار و ایمن باش
رگی ست انکه ز تن می کند جدا گردن
ز خود نمایی طاقت نمی توان برخاست
به حکم خجلت اگر بشکند عصاگردن
چه ممکن ست که ظالم رسد به اوجِ کمال
مگرکشیدن دارش کند رسا گردن
رگی که ساز تو دارد گسستن اهنگ است
چوگردباد مده تاب بر هوا گردن
به جسمت از رگ و پی ان قدر گرفتاری ست
که سرکشیده به چندین کمندها گردن
به هر که وانگری هستی ستم ایجاد
ز پشت پاش کشیده ست پوست تا گردن
به رنگ دانه درین کشتزار دعوی خیز
فتاده است سر و می کشد ز پاگردن
فکنده ایم سپر تا قضا چه پیش ارد
ستمگران دم تیغند و عجز ما گردن
تو از حلاوت تسلیم غافلی ورنه
چو نیشکر همه بند است جابجاگردن
اگر نه در دم تیغ محبت اعجازست
سر بریده قمری که دوخت با گردن
فغان که حق حضوری بجا نیاوردیم
چو شمع سر به هوا رفت زیر پا گردن
کسی مباد هوس میهمان خوان غرور
ز اشتهای سری، می خورد قفا گردن
ز ساز قلقل مینا شنیده ام بیدل
که سنگ اگر شکنی نیست بی صدا گردن
گر به خون مشتاقان تیغ او کشد گردن
تا قیامت از سرها جای مو دمد گردن
موجها نفس دزدید تا گهر به عرض امد
کرده ام سری تعمیر از شکست صد گردن
حرص افسر ارایی سر به سنگ می کوبد
سجده مفت راحتها گرکند مدد گردن
هر چه دارد این مزرع برگ و ساز تسلیم است
تخم می دماند سر ریشه می دود گردن
انتخاب این مسلخ قطعه های همواری ست
پشت و سینه تا باشد کس نمی خرد گردن
کارگاه استعداد می کند چها ایجاد
خاک جبهه می بندد شعله می کشدگردن
زاهد از چنین دستار دست عافیت بردار
خواهدت شکست اخر زیر این سبدگردن
ای وبال پیدایی هستی است و رسوایی
از تو چند بردارد بار نیک و بدگردن
راه عافیت پویی رخش خودسری پی کن
منزلت سر دار است گر شود بلدگردن
گل قیامت چیدن در شکقگی دارد
غنچه گرد و ایمن باش خنده می زندگردن
سرکشان دم افلاس رو به نقش پا دارند
هر قدر تهی گردد شیشه خم کندگردن
خاک ما سر مویی از زمین نمی بالد
یا رب ازکجا اورد این هزار قدگردن
تیغ برکف استاده ست صرصر اجل بیدل
همچو شمع در هر جا سر براوردگردن
از خود سری مچینید ادبار تا به گردن
خلقی ست زین چنین سر بیزار تا به گردن
ای غافلان گر این است اثار سربلندی
فرقی نمی توان یافت از دار تا به گردن
تسلیم تیغ تقدیر زین بیشتر چه بالد
چون موست پیکر ما یک تار تا به گردن
زین سرکشی چه دارد طبع جنون سرشتت
افات همچو سیل ست درکار تابه گردن
تمکین نمی پسندد هنگامه رعونت
زین وضع زیر تیغ ست کهسار تا به گردن
فرداست خاک این دشت پا بر سر شکسته ست
امروز در ته پاش انگار تا به گردن
خلقی ست زین جنونزار عریان بی تمیزی
دستار تا به زانو شلوار تا به گردن
رنج خلاب دنیا مست بهار خوبی ست
تا پا نهی که رفتی یک بار تا به گردن
مینای این خرابات بی می نمی توان یافت
در خون نشستگانند بسیار تا به گردن
از حرص ما تعلق دارد سر تملق
چندیش پای در گل بگذار تا به گردن
موج گهر چه مقدار از اب سر برارد
دارد بنای اقبال دیوار تا به گردن
تا بند بندت از هم چون سبحه وا نگردد
عقد انامل یأس بشمار تا به گردن
تا زندگی ست چون شمع ایمن نمی توان زیست
یک کوچه اتش از پاست این خار تا به گردن
در خلق اگر به این بعد بی ربطی وفاق ست
پیغام سر توان برد دشوار تا به گردن
کو سیلی ضروری یا تیغ امتحانی
خلقی نشسته اینجا بیکار تا به گردن
کو طاعتی که ما را تاکوی او رساند
تسبیح تا زبان ست زنار تا به گردن
بید بهار یأسیم از بی بری مپرسید
اعضا به خم شکستیم زین بار تا به گردن
رنگ حنایش امشب سیر بهار نازست
پابوس و منت خون بردار تا به گردن
زان جرأتی که سودم دستی به تیغ نازش
بردم ز هر سر انگشت زنهار تا به گردن
چون شعله برده بودم بر چرخ بار طاقت
رنگ شکسته ام کرد هموار تا به گردن
سودایی هوس را کم نیست موی سر هم
بپدل مپیچ ازین بیش دستار تا به گردن
با ما نساخت اخر ذوق شراب خوردن
چون میوه زرد گشتیم از افتاب خوردن
مست ست طبع خود سر از کسب خلق بگذر
تا کم کند جنونت می با گلاب خوردن
گر محرمی برون ا از تشنه کامی حرص
چون وهم غوطه تاکی در هر سراب خوردن
نقشی که مبهم افتد دل جمع کن ز فهمش
جهل است عشوه حسن زیر نقاب خوردن
ان چین ابرو امشب صد رنگ بسملم کرد
زخم کمی ندارد تیغ عتاب خوردن
اغراض بیشمار است عرض حیا نگهدار
طعن جنون چه لازم از شیخ و شاب خوردن
پیچ و خم حوادث ما را نکرد بیدار
با سنگ بر نیامد پهلو به خواب خوردن
موقع شناس عصیان ذلت کش خطا نیست
می حکم شیر دارد در ماهتاب خوردن
بد مستی تنعم مغرورکرد ما را
ای کاش سیخ می خورد حرص از کباب خوردن
ملک تو نیست دنیا کم کن تصرف اینجا
مال حرام تا کی بهر صواب خوردن
ترک تلاش دارد اب رخ قناعت
سیر است موج گوهر از پیچ و تاب خوردن
تحصیل روزی اسان نتوان شمرد بیدل
تکلیف خاک و خون ست این نان و اب خوردن
چه دارد این گیر و دار هستی گداز صد نام و ننگ خوردن
شکست ایینه جمع کردن فریب تمثال رنگ خوردن
خوشست از ترک خودنمایی دمی ز ننگ هوس برایی
به کسوت ریش روستایی ز شانه تا چند چنگ خوردن
شرار تا سر ز خود برارد نه روز بیند نه شب شمارد
دماغ کمفرصتان ندارد غم شتاب و درنگ خوردن
مزاج همت نمی شکیبد که ساز نخلش نظر فریبد
به صد فلک دست و دل نزیبد فشار یک چشم تنگ خوردن
کم تلاش هوس شمردم قدم به عجز طلب فشردم
به کعبه امن راه بردم ز تیشه بر پای لنگ خوردن
طمع به هر جا فشرد دندان ز افتش نیست باک چندان
به اشتهای غرض پسندان زبان ندارد تفنگ خوردن
چه سان به تدبیر فکر خامت خمار حسرت رود ز جامت
که در نگین هم به قدر نامت فزوده خمیازه سنگ خوردن
اگر جهان جمله لقمه زاید ز فکر جوع تو برنیاید
مگر چو اماج لب گشاید ز عضو عضوت خدنگ خوردن
به ظلمت اباد ملک صورت دلست سرمایه کدورت
ندارد ای بیخبر ضرورت به ذوق ایینه زنگ خوردن
به سعی تحقیق پر دویدی به عافیت هرزه خط کشیدی
نه او شدی نی به خود رسیدی چه لازمت بود بنگ خوردن
به کیش ان چشم فتنه مایل به فتوی ان نگاه قاتل
بحل گرفتند خون بیدل چو می به دین فرنگ خوردن
چه بود سر و کار غلط سبقان در علم و عمل به فسانه زدن
ز غرور دلایل بیخردی همه تیر خطا به نشانه زدن
تب و تاب قیامت و غلغل ان به حیا رها کن و قصه مخوان
حذر از نفسی که در اهل زمان رسد اتش دل به زبانه زدن
ز مزاج جهان غرور نفس غلط است نشاندن جوش هوس
که ز مزرع فتنه نمو نبرد سر و گردن خوشه و دانه زدن
همه گر تک و تاز جنون طلبی کشدت به وصول بساط غنا
چو طبیعت موج گهر نسزد ز محیط ادب به کرانه زدن
مژه از توقع کار جهان به هم ار و غبار هوس بنشان
. به کشودن چشم طمع نتوان صف حلقه به هر در خانه زدن
عقبات جهنم و رنج ابد نرسد به عذاب نفاق و حسد
تو امان طلب از در خلد و درا به تغافل از اهل زمانه زدن
اگرم به فلک طلبد ز زمین وگرم به زمین فکند ز فلک
به قبول و اطاعت حکم قضا نتوان در عذر و بهانه زدن
دل عاشق و عجز مزاج گدا سر حسن و غرور دماغ جفا
من و اینه داری عرض وفا، تو و طره عربده شانه زدن
به دماغ تغیر ناز بتان ز خرابی بیدل ما چه زیان
که به کلفت طبع غنی نزند غم پینه به دلق گدا نزدن
نسزد زجوهرفطرتت به جنون شبهه وشک زدن
چو نفس جریده ماو من به هوس نوشتن و حک زدن
به بساط جرعه کشان تو، غم نقل و باده که می کشد
که توان ز حرف تبسمت به هزار پسته نمک زدن
چه ظهورگرد سپاه تو چه خفا تغافل جاه تو
به گشاد و بست نگاه تو در راز ملک و ملک زدن
به جهان رنگ فنا اثر غم امتحان دگر مبر
بر محرمان ستم است اگر زرگل رسد به محک زدن
تو شه قلمرو عزتی چه جنون ز طبع تو جوش زد
که درند جیب تعیّنت غم پینه بر کپنک زدن
ز مزاج پیچش خلق دون خجل است طعنه گر فنون
نشوی جراحت مرده را هوس ازمای کلک زدن
اثر دماغ رعونتت شده رنگ پستی دولتت
به کجاست گوشه زانویی که توان علم به فلک زدن
بگذر ز حاصل مدعا که به حکم فرصت بی بقا
چمن است بر سر زخم ما گل انتظار گزک زدن
پی وهم هرزه عنان مدو به سراب غرق گمان مشو
ز شنای بحر گمان مرو به خیال باطل حک زدن
حذرای حسود جنون حسب که به حکم اگهی ادب
مثلی که بیدل مازند به تو نیست کم ز کتک زدن
گر حنا بر خاک پایت جبهه ساخواهد شدن
خون صدگلزار پا مال حنا خواهد شدن
ما اسیران را به سامان گاه اقبال فنا
تیغ قاتل سایه بال هما خواهد شدن
از رعونت بگذر ای غافل که اخر شعله را
سرکشیها زیر دست نقش پا خواهد شدن
خودنمایی گر به این خجلت عرق سامان شود
عکس در ایینه غواص حیا خواهد شدن
نیست غم گر اب و رنگ این چمن بر باد رفت
شبنم ما نیز اجزای هوا خواهد شدن
از نوید پیری ام بر زندگانی نازهاست
کز خمیدن قامتم زلف دوتا خواهد شدن
نیستم غفلت سواد نسخه هستی چو شمع
یکسر این اجزا به چشمم توتیا خواهد شدن
گر چنین داردکمین عافیت سرگشتگی
سنگ این کهسار یکسر اسیا خواهد شدن
دامن الفت زگرد این و ان افشانده گیر
رنگ و بو اخر ز برگ گل جدا خواهد شدن
امتحانی گر ز جولانگاه طاقت گل کند
سعی ما از سایه دامن زبر پا خواهد شدن
در جنون سامان جیب و دامنی درکار نیست
جامه عریانی از رنگم قبا خواهد شدن
شوق طاووس است بیدل بیضه می باید شکست
صد در فردوست از یک عقده وا خواهد شدن
موج خونم هر قدر توفان نما خواهد شدن
حق شمشیر تو رنگین تر ادا خواهد شدن
عمرها شد در تمنای خرامت مرده ام
خاک من ایینه اب بقا خواهد شدن
از تغافل چند بندی پرده بر روی بهار
چشم وا کن غنچه بادام وا خواهد شدن
دردم مردن مرا بر زندگی افسوس نیست
حیف دامانت که از دستم رها خواهد شدن
قدر مشتاقان بدان ای ساده رو کز جوش خط
بی نیازیها زبان التجا خواهد شدن
در کمین شعله هر شمع داغی خفته است
هر کجا تاجیست اخر نقش پا خواهد شدن
بی تلافی نیست شوقم در تک و پوی وصال
دست اگر کوتاه شد اهم رسا خواهد شدن
نشئه اب و گل و شوخی بنای وحشتیم
دامنی گر بشکنی تعمیر ما خواهد شدن
در بیابانی که دل می نالد از بار غمت
گر همه کوه است پا مال صدا خواهد شدن
پختگان یکسر کباب انتظار خامی اند
انتهای هر چه دیدی ابتدا خواهد شدن
گر به این افسردگی جوشد جنون اعتبار
بحر را موج گهر زنجیر پا خواهد شدن
جاده سر منزل تحقیق ما پوشیده نیست
نقش پا تا خاک گشتن رهنما خواهد شدن
دوری از دلدار ننگ اتحاد معنوی است
موج ما با گوهر از گوهر جدا خواهد شدن
سرمه صد نرگسستان عبرت است اجزای ما
خاک اگر گردیم چندین چشم وا خواهد شدن
نیستم بیدل چو تخم از خاکساری ناامید
اخر این افتادگیهایم عصا خواهد شدن
گر به این واماندگی مطلق عنان خواهم شدن
گام اول در رهت سنگ نشان خواهم شدن
جبهه من درکمین سجده ای فرسوده است
عالمی را قبله ام گر استان خواهم شدن
اینقدر کز خود به فکر جستجویت رفته ام
گر نگردم بی نشان عنقا نشان خواهم شدن
خاکساری نیست ان تخمی که پا مالش کنند
با زمینی گر بسازم اسمان خواهم شدن
غیر جیب بیخودی خلوتگه ارام نیست
در شکست رنگ چون اتش نهان خواهم شدن
اشک مجنونم تسلی در مزاجم تهمتی ست
از چکیدن گر فرو ماندم روان خواهم شدن
اتش یاقوت من خاموش روشن کرده اند
از تکلف تا کجا صاحب زمان خواهم شدن
با چنین ضعفی که سازش جزشکست رنگ نیست
گر به گردون هم برایم کهکشان خواهم شدن
خشک بردارید ازین دریاگلیم ابر من
یک عرق گر نم کشم صد دل گران خواهم شدن
با همه افسردگی بیدل چو اواز جرس
گر روم از خود دلیل کاروان خواهم شدن
همعنان اهم اشوب جهان خواهم شدن
پیرو اشکم محیط بیکران خواهم شدن
دل ز نیرنگ تغافل های او مأیوس نیست
ناز می گویدکه اخر مهربان خواهم شدن
چون سحر زخمم سفارشنامه گلزار اوست
قاصد خون گر نباشد خود روان خواهم شدن
نرگسش را گر چنین با تیره روزان الفت است
بعد ازین چون مردمک یک سرمه دان خواهم شدن
پیش خورشیدش مرا از صبح بودن چاره نیست
هر کجا او ماه باشد من کتان خواهم شدن
من که از خود رفتنم دشوار می اید به چشم
محرم طرز خرام او چه سان خواهم شدن
دستگاه ناتوانان جز تظلم هیچ نیست
چون نفس بر خویش اگر بالم فغان خواهم شدن
بیدماغ فرصتم سودایی اقبال کیست
تا هما اید به پرواز استخوان خواهم شدن
خانه جمعیتم بی افت وسواس نیست
تا کجاها خواب چشم پاسبان خواهم شدن
می کشم عمری ست بیدل خجلت نشو و نما
در عرق مانند شمع اخر نهان خواهم شدن
رساند عمر به جایی دل از وفا کندن
که کس نگین نتواند به نام ما کندن
ز دست عجز بلندی چه ممکن است اینجا
مخواه از ابله دندان پشت پا کندن
اگر به ناله کنی چاره گرانی دل
هزارکوه توانی به یک صدا کندن
به جا نکنی نشود کام مدعا شیرین
زمین مرقد فرهاد تا کجا کندن
چو بخت نیست به اقبالت اشتلم چه بلاست
ز رشک سایه نباید پر هما کندن
جهان چو شمع فرو می رود به خاک سیاه
به سر فتاده هواهای زیر پا کندن
قد دو تا به کجا می بری تأمل کن
عصا به پیش گرفته ست جابه جا کندن
چو صبح شهرت موهوم جز خجالت نیست
نگین به خنده ده از نقش بر هواکندن
گشود تکمه به پیراهن حیا مپسند
قیامت است دل از بند ان قباکندن
به وهم نشو و نما نخل های این گلشن
رسانده اند به گردون ز بیخها کندن
فتادکشمکشی چند درکمین نفس
خوش است گر کند این ریشه را رسا کندن
تلاش رزق به تهدیدکم نشد بیدل
فزود تیزی دندان اسیا کندن
تا چند به عیب من وما چشم گشودن
ایینه ما اب شد از شرم نمودن
مانند شرر دانه بیحاصل ما را
نا کاشته دیدند سزاوار درودن
زین بیش که کاهیدی از اسباب تعین
ای صفر هوس بر تو چه خواهند فزودن
جمعیت دل وقف مقیم پس زانوست
باید به تامل مژه ای چند غنودن
نا صافی دل بیخبر از وهم و گمان بود
تمثال بر ایینه ما بست زدودن
علم و عملی چند که افسانه وهم است
می جوشد ازین پرده چو گفتن ز شنودن
ما را به تصرفکده عالم اسباب
دستی ست که باید چو نفس بر همه سودن
خمیازه غنیمت شمرد ذوق وصالم
چشمم به تو وا می کند اغوش گشودن
ما خاک نشینان چمن عیش دوامیم
گل از سر تسلیم محالست ربودن
جز عجز ز پیدایی ما پرده گشا نیست
انداز خمی هست در ابروی نمودن
بیدل رم فرصت سرو برگ نفس توست
جایی که تو باشی نتوان انهمه بودن
خلقی ست غافل اینجا از کشتن و درودن
چون خوشه های گندم صد چشم و یک غنودن
گل کردن حقیقت چندین مجاز جوشاند
بر خویش پرده ها بست این نغمه از سرودن
گر نوبهار هستی این رنگ جلوه دارد
نتوان زد از خجالت گل بر سر نمودن
ان به که همچو طاووس از بیضه بر نیایی
چشم هزار دام ست در راه پر گشودن
رفع صداع هستی در سجده صندلی داشت
بر عافیت تنیدیم اخر زجبهه سودن
گوش از فسانه ما پیش از تمیز بربند
حرف زبان شمعیم داغ دل شنودن
ای حرص جبهه واری عرض حیا نگهدار
تاکی به رنگ سوهان سرتا قدم ربودن
سیلاب خانه اینجا تشویش رفت و در بست
غارتگری ندارد ایینه جز زدودن
تحقیق موج بی اب صورت نمی پذیرد
از خویش نیز خالیست اغوش بی تو بودن
بر رشته تعلق چندین مپیچ بیدل
جز درد سر ندارد از موی سر فزودن
غنیمت گیر چون ایینه محو شان خود بودن
جهانی را تماشا کردن و حیران خود بودن
چه صحرا و چه گلشن گر تأمل رهبرت گردد
سلامت نیست غیر از پای در دامان خود بودن
ز تشویش دو عالم چشم زخم ازاد می باشد
ته یک پیرهن از پیکر عریان خود بودن
دو دم شغل معاصی انتظار رحمتی دارد
که باید تا ابد شرمنده احسان خود بودن
تو محرم نشئه فرصت شناسی نیستی ورنه
به صد فردوس دارد ناز در زندان خود بودن
خیال سدره و طوبی نیاز طاق نسیان کن.
نگاهی بایدت در سایه مژگان خود بودن
رضای خاطر فرصت ضرور افتاده است اینجا
به هر تقدیر باید خادم مهمان خود بودن
کمان قبضه اسرار یکتایی به زه دارد
مقیم گوشه تحقیق در میدان خود بودن
یقین را شبهه دیدی اگهی را جهل فهمیدی
خدایی داد از کف منکر فرمان خود بودن
وجوب اینه خود نیز جز پیش تو نگذارد
زمانی گر توانی محرم امکان خود بودن
به گرد خویش می گردد سپهر و نازها دارد
که تا هستی ست می باید همین قربان خود بودن
تبسم واری از اخلاق می خواهد وفا بیدل
نمک دارد همین مقدار شور خوان خود بودن
دل را به باد دادیم اه از نظر گشودن
این خانه بال و پر داشت در رهن در گشودن
ایینه فضولی زنگارش از صفا به
تا چند چشم حق بین بر خیر و شر گشودن
زین خلق بی مروت انصاف جستن ما
طومار شکوه در مرگ بر نیشتر گشودن
صبح دعاست فرصت ای غافل از اجابت
دارد گشود مژگان دست اثر گشودن
نشکسته گرد هستی پوچ است لاف عرفان
در بیضه چند چون سنگ بال شرر گشودن
در گلشنی که شوقش بر صفحه ام زد اتش
فردوس در قفس داشت طاووس پر گشودن
بر دستگاه هستی چندان هوس مچینید
بیش از تبسمی نیست خوان سحر گشودن
مغرور جاه و عبرت افسانه خیال است
در خواب هم ندارد چشم گهر گشودن
چینی به مرگ فغفور کاری دگر ندارد
از درد حقگذاری جز موی سرگشودن
دل بسته وفایی جهدی که وانگردد
ظلم است این گره را بی دست تر گشودن
وارستن از تعلق با ما نساخت بیدل
نی را به ناله اورد درد کمر گشودن
ظلمست به تشویش دل اقبال نمودن
صیقل زدن ایینه و تمثال نمودن
جز صفر کم و بیش درین حلقه ندیدم
چون مرکز پرگار خط و خال نمودن
گرم است ز ساز حشم و زینت افسر
هنگامه تب کردن و تبخال نمودن
ای شیشه ساعت دلت از گرد خیالات
گردون نتوان شد ز مه و سال نمودن
ما هیچکسان گرمی بازار امیدیم
تسلیم متاع همه دلال نمودن
چون ابله ارایش افسر هوس کیست
ماییم و سری قابل پا مال نمودن
فریاد که بردیم ز نامحرمی خلق
اندوه زبان داشتن و لال نمودن
شد عمر به پرواز میسر نشد اخر
چون شمع دمی سر به ته بال نمودن
پیری ز پر افشانی فرصت خبرم کرد
شد موی سپید اب به غربال نمودن
بیدل به نفس اینه پردازی هستی ست
دل جمع کن از صورت احوال نمودن
ان عجز شهیدم که به صد رنگ تپیدن
خونم نزند دست به دامان چکیدن
بی وضع رضا بهره ز هستی نتوان برد
از خاک که چیده ست گهر جز به خمیدن
دندان طمع تیز مکن بر هوس گنج
از مو ج چه حرفست لب بحرگزیدن
وحشت نسبان درگرو خانه نباشند
مانع نشود چشم، نگه را ز رمیدن
از دل به خیال انهمه مغرور مباشید
تاکی گل عکس از چمن اینه چیدن
هر جاست سری نیست گریزش زگریبان
در چاه میفتید ز رفعت طلبیدن
تاکی چو نگه در هوس اباد تخیل
یک رشته موهوم به صد رنگ تنیدن
سر رشته وصلش زکف جهد برون ست
کس پیش ره عمر نگیرد به دویدن
طاووس من و داغ فسردن چه خیالست
بر بال وپرم دوخته صد چشم پریدن
کس مانع جولان ره عجز نگردد
نتوان قدم سایه به شمشیر بریدن
ان فاخته ام کز تپش سعی جنونم
از طوق چو زنجیر توان ناله شنیدن
گر نشئه نیرنگ تماشای تو این است
از حیرت ایینه توان باده کشیدن
حیرت به دلم جرات انداز تپش سوخت
چون گوهر ازین قطره چکیده ست چکیدن
ابنای زمان منفعل چین جبین اند
بیدل ثمر عطسه دهد سرکه چشیدن
به مطلب می رساند وحشت از افاق ورزبدن
که دارد چیدن دامن درین گلزار گلچیدن
به غفلت نقد هستی صرف سودای خطا کردم
به رنگ سایه ام سر تا قدم فرسوده لغزیدن
ز دست خودنمایی می کشم چندین پریشانی
چو بوی گل ز گلزارم جدا افکند بالیدن
سیه بختم دگر از حاصل غفلت چه می پرسی
به رنگ سایه روز روشنم شب کرد خوابیدن
چنانم ناتوان در حسرت شوق گرفتاری
که نتوانم به گرد خاطر صیاد گردیدن
به مردن نیز حسرت صورخیز است از غبار من
نفس دزدیده ام اما ندارم ناله دزدیدن
مقابل کرده ام با نقش پایی جبهه خود را
درین ایینه شاید روی جمعیت توان دیدن
شکست خاطر نازک مزاجان چاره نپذیرد
که موی کاسه چینی بود مشکل تراشیدن
چه دانی رمز دریا گر نداری گوش گردابی
که کار خار و خس نبود زبان موج فهمیدن
اگر از معنی اگاهی بساز ای دل به حیرانی
که از ایینه ها دشوار باشد چشم پوشیدن
ادب پرورده تسلیم دیرستان انصافم
دل اتشخانه ای دارد که می باید پرستیدن
مرا بیدل خوش امد در طریق خاکساریها
چو تخم ابله در زیر پای خلق بالیدن
چون ربشه در این باغ به افسون دمیدن
سر بر نکشی تا نخوری پای دویدن
تا فاش شود معنی گلزار حقیقت
از رفتن رنگ اینه باید طلبیدن
در باغ خیالی که گذشتن ثمر اوست
انگارکه من نیز رسیدم به رسیدن
تدبیرخرد محرم نیرنگ جنون نیست
نقاش ندارد قلم ناله کشیدن
تا هست نفس صرفه راحت نتوان برد
بال است و همان زحمت انداز پریدن
چون رنگ عبث سلسله اظهار شکستم
یعنی نرساندیم صدایی به شنیدن
ما هیچکسان فارغ از ارایش نازیم
تمثال ندارد سر ایینه خریدن
تا پیرهنی چند به نیرنگ ببالیم
چون شمع کفاف ست سر انگشت مکیدن
طاووس من احرام تماشای که دارد
دل گشت سراپای من از اینه چیدن
دست هوسم شیفته دامن کس نیست
بیدل چو نسیمم همه تن گرد رمیدن
درس کمال خود گیر از ناله سر کشیدن
تا برنیایی از خویش نتوان به خود رسیدن
خوبی یکی هزار است از شیوه تواضع
ابروی نازگردد شاخ گل از خمیدن
تا گوش می توان شد نتوان همه زبان شد
نقصان نمی فروشد سرمایه شنیدن
ای هرزه جلوه فهمان غافل ز دل مباشید
کوری درشت رو یی ایینه را بدیدن
جز عجز سعی ناقص چیزی نمی برد پیش
افتادن است چون اشک اطفال را دویدن
فقر و حضور تمکین جاه و هزار خفت
از بحر بیقراری از ساحل ارمیدن
حیفست محرم دل گردد فسانه مایل
ایینه در مقابل انگه نفس کشیدن
از تیغ مرگ عشاق رنگ بقا نبازند
عمر دوباره گیرند چون ناخن از بریدن
تا جلوه کرد شوخی حسن تو در عرق زد
دارد حیا به این رنگ ایینه افریدن
صید کمند عجزم سامان وحشتم کو
رنگ شکسته دارد صد رنگ دام چیدن
طاووس این بهارم ساغرکش خمارم
در راه انتظارم صد چشم و یک پریدن
گر هستی ام به این رنگ محجوب خودنماییست
ایینه برنیارد تصویر از کشیدن
چون تخم اشک بیدل نومیدی ابیارم
بی برگ ازین گلستان می بایدم دمیدن
دل چیست که بی روی تو از درد تپیدن
چون اب ز ایینه توان ناله شنیدن
بی چاک جگر رمز محبت نشود فاش
خط عرضه دهد نامه عاشق به دریدن
تسلیم همان شاهد اقبال وصولست
افتادگی از میوه دهد بوی رسیدن
راحت طلبی سر شکن چین جبین باش
کس ره نتواند به دم تیغ بریدن
از دل به تغافل زدنش بی سببی نیست
چیزی به نظر دارد از ایینه ندیدن
بی ساخته ناز تو بس مست غرور است
می می کشد از رنگ حنا دست کشیدن
زین مزرعه، خجلت ثمر حاصل خویشم
تبخال چه تخم اورد از شوق دمیدن
پیری هوس جرأت جولان نپسندد
ما را دو سه گام انسوی پا برد خمیدن
جز اشک پریشان قدم من نتوان یافت
ان دانه که از ریشه برد پیش دویدن
بیدل همه معنی نظران پنبه به گوشند
من نیز شنیدم سخنی از نشنیدن
ما را ز بار هستی تاکی غم خمیدن
ایینه هم سیه کرد دوش از نفس کشیدن
چندین گهر درین بحر افسرد و خاک گردید
یمن انقدر ندارد بر عافیت تنیدن
رنگ شکسته دارد اقبال سرخ رویی
این لعاب بی بها را نتوان به زر خریدن
ارباب رنگ یکسر زندانی لباسند
بی دام نیست طاووس در عالم پریدن
یک نخل از ین گلستان از اصل باخبر نیست
سر بر هواست خلقی از پیش پا ندیدن
در قید جسم تا کی افسرده بایدت زیست
ای دانه سبز بختی ست از خاک سرکشیدن
افسانه حلاوت با ساز انگبین رفت
ای شمع چند خواهی انگشت خود مکیدن
تا وصل جلوه گر شد دل قطع ارزو کرد
انسوی رنگ و بوبرد این میوه را رسیدن
درکاروان شوقم دل بر دل جرس سوخت
این اشک بی فغان نیست از درد ناچکیدن
ای کاش قطع گردد سر رشته تعلق
مقراض وار عمرم شد صرف لب گزیدن
جز خاک گشتنم نیست عرص نیاز دیگر
باید به پیش چشمت از سرمه خط کشیدن
رنگی به پرده شوق ارایش هوس داشت
چون گل زدیم اخر گل بر سر دمیدن
بیدل ز دست مگذار دامان بیقراری
چون اب تیغ نتوان خون خورد از ارمیدن
مجو از ناله ام تاب نفس در سینه دزدیدن
که این طومار حسرت بر ندارد ننگ پیچیدن
شهادتگاه عشق است این مکن فکر تن اسانی.
میسر نیست اینجا جز به زیرتیغ خوابیدن
درین دریا که عریانی ست یکسر ساز امواجش
حباب ما به پیراهن رسید از چشم پوشیدن
به اقبال محبت همعنان شوخی نازم
ز من جوش غبار اه و از دلبر خرامیدن
به سعی بیقراری می گدازم پیکر خود را
مگر تا پای ان سروم رساند اب گردیدن
ز خودداری تبرا کن اگر ارام می خواهی
که چون اشک است اینجا عافیت در رهن لغزیدن
دمی اشفته باش ای غنچه، گو هستی به غارت رو
به وهم عافیت تا کی نفس در خویش دزدیدن
نفس پیمایی صبح است گرد محفل امکان
ندارد این ترازوی هوس جز باد سنجیدن
ز قمری سرو این گلشن به منظر می کشد قامت
به خاکستر توان برد از خط سیراب پاشیدن
به روی نکهت گل غنچه هرگز در نمی بندد
ز حسن خلق ممکن نیست در دلها نگنجیدن
تو بر خود جلوه کن من هم کمین حیرتی دارم
ندارد عکس راه خانه ایینه پرسیدن
دران محفل که لعل او تبسم می کند بیدل
اگر پاس ادب داری نخواهی خاک بوسیدن
ندارد ساز صحبتها بساط عافیت چیدن
ازین الفت فریبان صلح کن چندی به رنجیدن
تعلق هر قدر کمتر حصول راحت افزونتر
وداع ساز بیخوابی ست موی سر تراشیدن
به دامن پا شکستن اوج اقبالی دگر دارد
به رنگ پرتو خورشید تا کی خاک لیسیدن
چو دل روشن شود طبع از درشتی شرم می دارد
شکست کس نخواهد سنگ از ایینه گردیدن
زیارتگاه ایین ادب شوخی نمی خواهد
به رنگ سایه باید پای در دامن خرامیدن
میان استقامت چست کن مغزی اگر داری
دلیل خالی از می گشتن میناست غلتیدن
هراسی نیست از شور حوادث محو حیرت را
به هر صرصر ندارد شعله تصویر لرزیدن
چسان خواهم به چندین چاک دل مستوری رازت
که ممکن نیست چون صبحم نفس در سینه دزدیدن
نیاز امتحان شوق کردم طاقت دل را
متاع بوی این گل رفت در تاراج پوشیدن
جنون بینوایم هر چه بندد محمل وحشت
ندارم انقدر دامن که باشد قابل چیدن
نیاید راست هرگز صحبت زنگ و صفا باهم
چه حاصل سایه را از خانه خورشید پرسیدن
نگردی مجرم او گر همه از خود برون ایی
نچیند خاک سامان سپهر از سعی بالیدن
ندارد اگهی جز حیرت وضع حباب اینجا
سراپا چشم باش اما ادب فرسای نادیدن
سواد نسخه تحقیق بیدل دقتی دارد
دو عالم جلوه باید خواندن و بیرنگ فهمیدن
پریشان کرد چون خاموشی ام اواز گردیدن
ندارد جمع گشتن جز به خویشم بازگردیدن 
هوس طرف جنون سیرم، مپرس ازکعبه و دیرم
سر بی مغز و سامان هزار انداز گردیدن
اگرهستی زجیب ذره صد خورشید بشکافد
ندارد عقده موهومی من بازگردیدن
سر گرد سری دارم که در جولانگه نازش
چو رنگم می شود بال و پر پروازگردیدن
پس از مردن بقدر ذره می باید غبارم را
به ناموس وفا مهر لب غماز گردیدن
دو عالم طور می خواهدکمین برق دیدارش...
به یک ایینه دل نتوان حریف نازگردیدن
گرفتم گل شدی ای غنچه زین باغت رهایی کو
گره وا کردن ست اینجا قفس پرواز گردیدن
شرارت گر نگه واری پر افشاند غنیمت دان
به رنگ رفته نتوان بیش از این گلباز گردیدن
فنا هم دستگاه هستی بسیارمی خواهد
بقدر سرمه گشتن بایدم بسیارگردیدن
خط پرگارنیرنگی ست بیدل نقش ایجادم
هزار انجام طی کرده ست این اغاز گردیدن
سراغ دل نخواهی از من دیوانه پرسیدن
قیامت دارد از سیلاب راه خانه پرسیدن
برون افتاده ای از پرده ناموس یکتایی
نمی باید ز شاخ و برگ رمز دانه پرسیدن
محبت هر خسی را مورد الفت نمی خواهد
به زلف یار نتوان جای دل از شانه پرسیدن
نفس تا می تپد لبیک و ناقوسی ست در سازش
دلی داریم چند از کعبه و بتخانه پرسیدن
چراغی را که پیش از صبحدم بردند ازین محفل
سراغش باید از خاکستر پروانه پرسیدن
به سر خاکی فشان و گنج استغنا تماشا کن
ز مجنون چند خواهی عشرت ویرانه پرسیدن
چراغی از قدح بردار و هر جانب که خواهی رو
نمی خواهد طریق لغزش مستانه پرسیدن
به ذوق حرف و صوت پوچ خلقی رفته است از خود
دماغ خوابناکان باید از افسانه پرسیدن
خمار ناتمامی دور چندین ما و من دارد
چو پر شد هیچ نتوان از لب پیمانه پرسیدن
معارف باکه می گویی حقایق ازکه می پرسی
که گفتن هاست بر نامحرم و بیگانه پرسیدن
زبان شرم اگر باشد به کام خامشی بیدل
جواب مدعایت می دهد از ما نه پرسیدن
رسانده است به ان انجمن ز ما نرسیدن
هزار قافله اهنگ و یک دعا نرسیدن
نفس کشد چقدر محمل غرور تردد
به یک دوگام ره وهم تا کجا نرسیدن
تاملی که جهان چیده سعی هرزه تلاشان
بر ابتدا تک و تاز و بر انتها نرسیدن
ز دیر وکعبه مپرسید کاین خیال پرستان
رسیده اند به چندین مقام تا نرسیدن
چه گویم از مدد ضعف نارسایی طاقت
به خود رساند مرا سعی هیچ جا نرسیدن
تلاش هرزه مالم درین بساط چه دارد
چکیدن از مژه چون اشک و تا به پا نرسیدن
زابیاری اشکم چو نخل شمع چه حاصل
تنیده بر ثمر باغ مدعا نرسیدن
ز بسکه داشت جهات ظهور تنگ فضایی
گداخت شبنم گلزارش از هوا نرسیدن
تغافل است تماشاگر حقیقت اشیا
رسیده گیر به هر یک بقدر وا نرسیدن
بس است اینه پرداز جرات من بیدل
عرق دمیدن و تا جبهه از حیا نرسیدن
اسان مکن تصور بار مغان کشیدن
سر می دهد به سنگت رطل گران کشیدن
نشر و نمای هستی چون شمع خودگدازیست
می باید از بهارت رنج خزان کشیدن
بیهوده فکر اسباب خم ریخت در بنایت
تا چند بار دنیا چون اسمان کشیدن
ای زندگی فنا شو یا مصدر غنا شو
تا منتی نباید زین ناکسان کشیدن
از بیضه سر کشیدم اما کجاست پرواز
تا بال و پر توانیم از اشیان کشیدن
کام امل پرستان شایسته پری نیست
زین چاه تیره تا کی یک ربسمان کشیدن
بدگوهر ی محال است کم گردد از ریاضت
روی تنک دهد اب تیغ از فسان کشیدن
گیرم کشد مصور صد بیستون به سویی
چون من اگر تواند یک ناتوان کشیدن
بار خمیدگیها یکسر به دوش پیری ست
بستند بر ضعیفان زور کمان کشیدن
ضبط نفس چه مقدار با مقصد اشنا هست
ما را به ما رسانید اخر عنان کشیدن
گر تحفه نیازی منظور ناز باشد
در پیش ساده رویان خط می توان کشیدن
بیدل میان خوبان مجبور ناتوانی است
تا کی به تار مویی کوه گران کشیدن
از چرخ بار منت تا کی توان کشیدن
باید به پای مردی دست از جهان کشیدن
توفان کن و برانگیز گرد از بنای هستی
دامان مقصد اخر خواهی چنان کشیدن
یک ناله سپندت از وهم می رهاند
تا کی به رنگ مجمر دود از دهان کشیدن
اسباب می فزاید بر تشنه کامی حرص
گل را ز جوش اب ست چندین زبان کشیدن
ای حرص  وهم بنما، قطع نظرکن از خویش 
کاین راه طی نگردد غیر از عنان کشیدن
صید ضعیف ما را از انقلاب پرواز
باید به حلقه دام خط امان کشیدن
اه از هجوم پیری، داد از غم ضعیفی
همچون کمان خویشم باید کمان کشیدن
گردی شکسته بالم پرو راز من محالست
دارم سری که نتوان زین استان کشیدن
محو سجود شوقم در یاد چشم مستی
از جبهه خیالم می می توان کشیدن
زان جلوه هیچ ننمود ایینه جز مثالی
نقاش را محال است تصویر جان کشیدن
گو یأس تا نماید ازادم از دو عالم
تا چند ناز یوسف ازکاروان کشیدن
خاکسترم همان به کز شعله پیش تازد
مرگ است داغ خجلت از همرهان کشیدن
صد رنگ شور هستی ایینه دار مستی است
نتوان چوگل درین باغ ساغر توان کشیدن
بیدل دلی ز اهن باید در این بیابان
تا یک جرس توانم بار فغان کشیدن
صبح است ازین مرحله یاس به در زن
چون صبح تو هم دامن اهی به کمر زن
کم نیستی از غیرت فریاد ضعیفان
بر باد رو و دست به دامان اثر زن
چون نی گره کار تو لذات جهان است
گر دست دهد ناله ات اتش به شکر زن
خمها همه سنگند زمینگیر فشردن
خامی ست درین میکده گو جوش شرر زن
زین بحر خطر مقصد غواص تسلی ست
دل جمع کن و سنگ به سامان گهر زن
ساغرکش این میکده مخموری راز است
خمیازه مهیاکن و بر حلقه در زن
تا منفعل کوشش بیهوده نباشی
بر اتش افسرده ما دامن تر زن
مجنون روشان خانه در بسته امنند
تا خون نخوری گل به در کسب هنر زن
در ملک هوس رفع خمار است جنون هم
گر دست به جامت نرسد دست به سر زن
قطع نظر اولی ست زپیچ و خم امال
این شاخ پراکنده دمیده ست تبر زن
پر مایل نیرنگ تعلق نتوان زیست
یک چین جبین دامن ازین معرکه برزن
بیدل دلت از گریه نشد نرم گدازی
خواب تو گران است به رخ اب دگر زن
بر شیشه خانه دل افسرده سنگ زن
کم نیستی زگل قدحی را به رنگ زن
چشمی به وحشت اب ده از باغ اعتبار
مهری تو هم به محضر داغ پلنگ زن
رنج دگر مکش به کمانخانه سپهر
جای نفس همین پر و بال خدنگ زن
تسلیم حکم عشق نشاید کم از سپند
گر خود در اتشت بنشاند شلنگ زن
امن است هرکجا سر تسلیم رهبر است
زین وضع فال گیر و به کام نهنگ زن
تاکی نفس به خون کشی از انتقام خصم
تیغی که می زنی به فسانش به رنگ زن
هرغنچه زین بهارطلسم شکفتنی است
ای غافل از طرب در دلهای تنگ زن
خلد و جحیم چند کند غافل از خودت
اتش به کارگاه خیالات بنگ زن
همت زمین مشرب تغییر خجلت است
در دامنی که چین نزند دست چنگ زن
خمخانه ها به گردش چشمت نمی رسد
امشب محرفی به دماغ فرنگ زن
بیدل شکست شیشه دل نیز عالمی ست
ساز جنون کن و قدحی در ترنگ زن
بر حیرت اوضاع جهان یک مژه خم زن
این صفحه رقم گیر وفا نیست قلم زن
تحقیق به اسباب هوس ربط ندارد
هنگامه ایینه و تمثال بهم زن
ممنون ستم کیشی انجام وفایم
بر شیشه ما برهمنان سنگ صنم زن
تا واکشی از پرده تحقیق نوایی
سازی که نداریم به مضراب عدم زن
اوارگی سعی هوس را چه علاج است
ای بی خبر از دل به در دیر و حرم زن
صد عیش ابد در قفس اگهی توست
واکن مژه و خیمه به گلزار ارم زن
با جهد برون ا زکمینگاه ندامت
تا دست بهم بر نزنی خیز و قدم زن
این بزم جنون عرصه رعنایی نازست
چندان که غبارت ننشسته است علم زن
بی کنج قناعت نتوان داد غنا داد
در دامن خود پا به سر عیش و الم زن
بیهوده به صحرای هوس جاده مپیما
هر صفحه که اید به نظر مسطر رم زن
با ساز جسد شرم کن از شعله نوایی
تا خشکی این دف ندرد پوست به نم زن
بیدل اگرت دعوی اداب پرستی است
جایی که نیابی اثر اینه، دم زن
بیا ای گرد راهت خرمن حسن
به چشم ما بیفشان دامن حسن
سحرپردازی خط عرض شامی است
حذر کن از ورق گرداندن حسن
به چشمم از خطت عالم سیاه است
قیامت داشت گرد رفتن حسن
چو خط پروانه حیرت مالیم
پر ما ریخت در پیراهن حسن
ز سیر بیخودی غافل مباشید
شکست رنگ داردگلشن حسن
نه ای خفاش با مهرت چه کین است
بجز کوری چه دارد دشمن حسن
تعلقهای ما با عالم رنگ
ندارد جز دلیل روشن حسن
گشاد غنچه اغوش بهار است
مپرس از دست عشق و دامن حسن
نه عشقی بود و نی عاشق نه معشوق
چه ها گل کرد از گل کردن حسن
شکست رنگ ما نازی دگر داشت
ندیدی استین مالیدن حسن
ز دل تا دیده توفانگاه نازست
تحیر از که پرسد مسکن حسن
نگه سوز است برق بی نقابی
که دید از حسن جز نادیدن حسن
غبارم پیش از ان کز جا برد باد
عبیری بود در پیراهن حسن
رگ گل مرکز رنگ است بیدل
نظرکن خون من درگردن حسن
اگر حسرت پرستی خدمت ترک تمنا کن
ز مطلب هر چه گم کردد درین ایینه پیدا کن
ز خود نگذشته ای از محمل لیلی چه می پرسی
غبارت باقی است ارایش دامان صحرا کن
تجلی از دل هر ذره شور چشمکی دارد
گره درکار بینایی میفکن دیده ای و اکن
محیط بی نیازی در کنار عجز می جوشد
تو ای موج از شکست خویش غواصی مهیا کن
درین محفل که چشم او ادب ساز حیا باشد
به رفع خجلتت قلقل ز سنگ سرمه مینا کن
درین ویرانه تا کی خواهی احرام هوس بستن
جهان جایی ندارد گر توانی در دلی جا کن
به فکر نیستی خون خوردن و چیزی نفهمیدن
سری دزدیده ای در جیب حل این معماکن
بهار بسملی داری ز سیر خود مشو غافل
تپیدن گر به حیرت زدگلی دیگر تماشاکن
اثر پردازی تمثال تشویشی نمی خواهد
به یک ایینه دیدن چاره معدومی ماکن
ز ساز پرفشانیها عرق می خواهد افسردن
غبار ساحلم را ای حیا بگداز و دریاکن
کنار عرصه سامان تماشا بیشتر دارد
ز باغ رنگ و بو بیرون نشین و سیر گلها کن
در اینجاگرم نتوان یافت جای هیچکس بیدل
سراغ امن خواهی سر به زیر بال عنقا کن
به سعی بی نشانی انسوی امکان رهی واکن
پر افشانست همت اشیان در چشم عنقاکن
ازین صحرای وحشت هر چه برداری قدم باشد
سری از خواب اگر برداشتی اندیشه پا کن
به یک مژگان زدن از خود چو حیرت می توان رفتن
اگرگامی نداری جنبش نظاره پیدا کن
ز رفع گرد هستی می توان صد صبح بالیدن
نسیم امتحان شوگوشه ای زبن پرده بالاکن
گداز قطره بحری را ز خود لبریز می بیند
جو دل صهبا شو و از ذره تا خورشید میناکن
درین مزرع چه لازم اب دادن تخم بیکاری
ز حاصل گر به استغنا زدی افت تقاضاکن
عمارتهای اب و خاک نتوان بر فلک بردن
اگر خواهی بنای رنگ ریزی ناله بر پاکن
گرفتم گلشنی ای بیخبر رنگ قبولت کو
همه یک قطره خون باش اما در دلی جاکن
خیال ما شراب بی خمار نیستی دارد
اگر از بزم همت ساغری داری پر از ماکن
غرور سرکشی در افتابت چند بنشاند
فروتن باش یعنی سایه دیواری انشا کن
اگر چشمت ز اسرار محبت سرمه دارد
بببن موی سر مجنون و سیر زلف لیلاکن
کمینگاه تعلق هاست خواب غفلت بید ل
به یک واکردن مژگان جهانی را ز سر واکن
هوس ها می دمد زین باغ جوش گل تماشا کن
امل اشفته است ارایش سنبل تماشا کن
تعلقهاست یکسر حلقه زنجیر سودایت
دو روزی گر هوس دیوانه ای غلغل تماشا کن
گر اگاهی ز زخم دل مباش از ناله هم غافل
به عرض خنده گل شیون بلبل تماشا کن
سواد نسخه تحقیق اگر چشمت کند روشن
ز هر جزو محقر انتخاب گل تماشا کن
به جیب هر بن مو جلوه خاصی ست خوبی را
اگر چشم است وگر رخسار وگر کاکل تماشا کن
ز بال و پر چه حاصل گر ندیدی عرض پروازی
در اب و رنگ این گلزار بوی گل تماشا کن
تپیدنهای دل صد رنگ شور بیخودی دارد
دهان شیشه ای واکرده ای قلقل تماشا کن
کهن شد سیر گل در عالم نیرنگ خودداری
کنون از خود برا، اشفتن سنبل تماشاکن
چه حسرت ها که دارد نردبان قامت پیری
عروج موج سیلاب از سر این پل تماشا کن
به هشیاری ندارد هیچکس اسودگی بیدل
دمی بیخود شو و کیفیت این مل تماشا کن
دل گر نه داغ عشق فروزد کباب کن
در خانه ای که گنج نیابی خراب کن
نامحرم کرشمه الفت کسی مباد
باب ترحمیم زمانی عتاب کن
هستی فریب دولت بیدار خوردن ست
خوابی تو هم به بالش ناز حبا ب کن
خلقی به زحمت سر بیمغز مبتلاست
با این کدو تو نیز شنای شراب کن
پیری چو صبح شبهه اثار زندگی ست
این نسخه را به نقطه شک انتخاب کن
گرد نفس شکست و تو داری غم جسد
اوراق رفت احاطه جلد کتاب کن
یک حلقه قامتیم چه هستی کجا عدم
این صفر را به هر چه پسندی حساب کن
بر گردن تصرف ادراک بسته اند
بیداریی که خدمت تعبیر خواب کن
رنگ قبول حوصله عجز ناز کیست
ای سایه ترک مکرمت افتاب کن
جام مروت همه بر سنگ خورده است
زین دور خشک چشم توقع پر اب کن
گرد نمود فتنه ندارد سواد فقر
زین شام ریش صبح قیامت خضاب کن
بیدل ز اختیار برا هر چه باد باد
فرصت کم است ترک درنگ و شتاب کن
از دیده سراغ دل دیوانه طلب کن
نقش قدم نشئه ز پیمانه طلب کن
از پهلوی دل شعله خرامند نفسها
ای اشک تو هم اتش از این خانه طلب کن
دل ها همه خلوتکده جلوه نازند
از هر صدف ان گوهر یکدانه طلب کن
توفانکده جوش محیط است سرابت
از لفظ خود ان معنی بیگانه طلب کن
ای الفت ابادی موهوم حجابت
ان گنج نهان نیست تو ویرانه طلب کن
عمری ست به یادش همه تن یک دل چاکیم
چون صبح ز ایینه ما شانه طلب کن
افسون روانی بلد جرأت ما نیست
اشکیم ز ما لغزش مستانه طلب کن
سر جوش تماشاکده محفل رنگیم
ما را ز همین شیشه و پیمانه طلب کن
عالم همه در پرتو یک شمع نهانست
این سرمه ز خاکستر پروانه طلب کن
مردی ز سر و برک غرور است بریدن
گر اره شوی ریزش دندانه طلب کن
بی کسب قناعت نتوان یافت دل جمع
از بستن منقار طلب، دانه طلب کن
تا مرگ فسون من و ما مفت شنیدن
تا خواب ز خویشت برد افسانه طلب کن
تهمت قفس الفت وهمی ست دل ما
این شیشه هم از طاق پریخانه طلب کن
بیدل رقم صفحه ما بیخبریهاست
رو سر خط تحقیق ز فرزانه طلب کن
حیا را دستگاه خودپسندیهای طاقت کن
عرق در سعی ریز و صرف تعمیر خجالت کن
درین بحر ابرویی غیر ضبط خود نمی باشد
چو گوهر پای در دامن کش و سامان عزت کن
ندارد مغز تمکین از خیال می کشی بگذر
به بوی باده ای چون پنبه مینا قناعت کن
به محرومی کشد تا کی گرانخیزی چو مژگانت
تماشا می رود از دیده چون نظاره سرعت کن
حبابت از شکست اغوش دریا می کند انشا
غبار عجز اگر بر خبث بالد ناز شوکت کن
علاج چشم خودبین نیست جز مژگان بهم بستن
چو ایینه نمد را پنبه این داغ کلفت کن
به نومیدی دل از زنگ هوسها پاک می گردد
گرش صیقل کنی از سودن دست ندامت کن
ز مشت خاک غیر از سجده کاری بر نمی اید
عبادت کن عبادت کن عبادت کن عبادت کن
دل هر ذره اینجا چون تو جانی در بغل دارد
مناز ای بیخبر چندین، مروت کن، مروت کن
به احسان ریزش ابر کرم موقع نمی خواهد
گرفتم قابل رحمت نباشم باز رحمت کن
در اینجا سعی غواص از صدف وا می کشد گوهر
تو هم باری دل ما واشکاف او را زیارت کن 
سبکروحیست بیدل محمل انداز پروازت
فسردن تا به کی با ناله دردی رفاقت کن
قد خم گشته را تا می توانی وقف طاعت کن
به این قلاب صید ماهی دریای رحمت کن
نه ای گردن که همچون شعله باید سر کشت بودن
تو با خود جبهه ای اورده ای ساز عبادت کن
به رنگ موج تا کی پیش پای یکدگر خوردن
به فرش ابروی خویش یک گوهر فراغت کن
تماشا وحشت اهنگست ای ایینه تدبیری
به پیچ و تاب جوهر چاره پردازیی حیرت کن
ز دستت هر چه اید مفت قدرتهای موهومی
دماغ جهد صرف قدردانیهای فرصت کن
درین محفل سپندی نیست شوری برنینگیزد
تو هم ای بیخبر با خود دلی داری قیامت کن
دماغ گلشنت گر نیست سیر نرگسستانی
زگل قطع نظر بیمار چندی را عیادت کن
به چینی از اشارت اب ده انداز ابرویی
مه نو را به گردون موج دریای خجالت کن
گذشتن از جهان پوچ دارد ننگ استغنا
همینت گر بود معراج همت ترک همت کن
ز مینا خانه گردون اگر نتوان برون جستن
تهی شو از خیال و طاق نسیانی عمارت کن
کس از باغ طمع بیدل ندارد حاصل عزت
چو شبنم زین چمن با سیر چشمیها قناعت کن
به تماشای این چمن در مژگان فراز کن
ز خمستان عافیت قدحی گیر و ناز کن
مشکن جام ابرو به تپشهای ارزو
عرق احتیاج را می مینای راز کن
مپسند انقدر ستم که به خست شوی علم
گره دست و دل ز هم مژه بگشا و باز کن
به چه افسانه مایلی که ز تحقیق غافلی
تو تماشا مقابلی ز خیال احترازکن
نه ظهوری ست نی خفا نه بقایی ست نی فنا
به تخیل حقیقتی که نداری مجاز کن
چو غبار شکسته در سر راهت نشسته ام
قدمی برزمین گذار و مرا سرفرازکن
به ادای تکلمی، به فسون تبسمی
شکری را قوام ده، نمکی راگدازکن
عطش حرص یکقلم زجهان برده رنگ نم
همه خاکست اب هم به تیمم نمازکن
نکند رشته کوتهی، اگر از عقده وارهی
سرت از ارزو تهی، چه شود پا درازکن
ز فسردن چو بگذری سوی ایینه پری
دل سنگین گداز و کارگه شیشه ساز کن
بنشین بیدل از حیا پس زانوی خامشی
نفسی چند حرص را ز طلب بی نیاز کن
از خاک یک دو پایه فروتر نزول کن
سرکوبی عروج دماغ فضول کن
تاب و تب غرور من و ما به سکته گیر
رقص خیال ابله پا بی اصول کن
نقصان گل اعاده باغ کمان تست
ادم شو و تلاش ظلوم و جهول کن
خلقی فتاده درگو غفلت زکسب علم
چندی تو نیز سیر چراغان غول کن
سعی نفس به خلوت دل ره نمی برد
گو صد هزار سال خروج و دخول کن
فکر رسا مقید اغلاق لفظ چند
چندانکه کم شودگرهت رشته طول کن
ای خط مستقیم ادبگاه راستی
فطرت نخواهدت که ز مسطر عدول کن
تا هرکس از تو در خور فطرت اثر برد
چون شوق در طبیعت عالم حلول کن
افراط جاه نیز ز افلاس نیست کم
صبح سفید را به تکلف ملول کن
تا غره کمال نسازد قناعتت
بیدل ز خلق منت احسان قبول کن
غم تلاش مخور عجز را مقدم کن
به خواب ابله پا می زنی جنون کم کن
ز وضع دهر جز اشفتگی چه خواهی دید
به یک خم مژه این نسخه را فراهم کن
جراحت دل اگر حسرت بهی دارد
به اشک خاک درش نرم ساز و مرهم کن
سراسر ورق اعتبار پشت و رخی است
اگر مطالعه کردی، تغافلی هم کن
رهت اگر فکند حرص در زمین طمع
ز ابرو بگذر خاکش از عرق نم کن
به امتحان هوس خقت وقار مخواه
گهر دمی که بسنجند سنگ ان کم کن
طریق تربیت از وضع روزگار اموز
به پشت خر، جل زرین گذار و ادم کن
ز حرص تشنه لبی چینی و سفال مباش
کف گشوده بهم ار و ساغر جم کن
درین بساط اگر حسرت علمداری ست
چوگردباد به سر خاک ریز و پرچم کن
نشاید اینقدرت گردن غرور بلند
به زور بازوی تسلیمش اندکی خم کن
ز طور عافیتت می کنم خبر هشدار
درین ستمکده کاری اگرکنی رم کن
کدام جلوه که خاکش نمی خورد بیدل
تو همچو چشم سیه پوش و ساز ماتم کن
از خودارایی به جنس جاودان لنگر مکن
ابرو را سنگسار صنعت گوهر مکن
خار جوهر زحمت گلبرک تمثالت مباد
پرده چشم تر ایینه را بستر مکن
تا توان درکسوت همواری ایینه زیست
دامن ابروی خود چون تیغ پر جوهر مکن
ای ادب، بگذار مژگانی به رویش واکنم
جوهر پرواز ما را چین بال و پر مکن
انفعال معصیت فردوس تعمیر است و بس
گر جبین دارد عرق اندیشه کوثر مکن
اب ورنگ حسن معنی نشکند بیجوهری
اسمان گو نسخه ام را جدولی از زر مکن
از محیط رحمتم اشک ندامت مژده ای ست
یا رب این نومید را محروم چشم ترمکن
ای سپند از سرمه هم اینجا صدا وا می کشد
نا توان بر باد رفتن سعی خاکستر مکن
تا به کی چون خامه موی حسرتت بایدکشید
اینقدر خود را به ذوق فربهی لاغر مکن
درد سر بسیار دارد نسخه تحقیق خویش
جز فراموشی اگر درسی ست هیچ از بر مکن
خامشی دل را همان شیرازه جمعیت ست
نسخه ایینه از باد نفش ابتر مکن
حیف اوقاتی که صرف حسرت جاهش کنند
ادمی، ادم  وطن در فکرگاو و خر مکن
تاکجا بیدل به افسون امل خواهی تنید
قصه ما داستان مار دارد سر مکن
ای به عشرت متهم سامان درد سر مکن
صاف و دردی نیست اینجا وهم در ساغر مکن
شمع این محفل وبال گردن خویش است و بس
تا بود ممکن ز جیب خامشی سر بر مکن
زندگی مفتست اگر بی فکر مردن بگذرد
شعله خود را بیابان مرگ خاکستر مکن
تا توانی درکمین زحمت دلها مباش
همچو سیل از خاک این ویرانه ها سر بر مکن
لب گشودن کشتی عمرت به توفان می دهد
در چنین بحر بلای خامشی لنگر مکن
قسمتت زین گردخوان بی انتظار اماده است
خاک کن بر دیده اما حلقه بر هر در مکن
تا کجا خواهی به افسون نفس پرواز کرد
این ورق گردانده گیر ارایش دفتر مکن
ای هوس فرسای جولان خون جمعیت مریز
بر رگ هر جاده نقش پای خود نشتر مکن
هرکس اینجا قاصد پیغام اسرار خود است
از زبانم حرف او گر بشنوی باور مکن
دود دل تا خانه خورشید خواهد شد بلند
یا رب این ایینه رو را محرم جوهر مکن
نخل گلزار جنون از ریشه بیرون خوشنماست
ای خموشی ناله ما را نفس پرور مکن
ترک زحمت گیر اگر زنگار خورد ایینه ات
انفعال سعی بیجا مزد روشنگر مکن
احتراز از شور امکان درس هر مجهول نیست
فهم در کار است اگر گوشی نداری کر مکن
تا سلامت جان بری بیدل ازین گرداب یأس
تشنه چون گشتی بمیر اما لب خود تر مکن
ترشح مایه ای ناز دلی را محو احسان کن
تبسم می کند ایینه برگیر و نمکدان کن
طربگاه جهان رنگ استعداد می خواهد
در اینجا هر قدر اغوش گردی گل به دامان کن
شکست خودسری تسخیر صد حرص و هوس دارد
جهانی گبر از یک کشتن اتش مسلمان کن
بهار جلوه ای گر اندکی از خود برون ایی
چو تخم از ربشه بیرون دادنی تحریک مژگان کن
به گوشم از شبستان عدم اواز می اید
که چون طاووس اگر از بیضه وارستی چراغان کن
نگاه یار هر مژگان زدن درس رمی دارد
تو هم ای بیخبر از خود رو و گرد غزالان کن
اگر در سایه مژگان مورت جا دهد فرصت
به راحت واکش و ارایش چتر سلیمان کن
به دریا قطره ی گمگشته از هر موج می جوشد
فرو رو در گداز دل جهانی را گریبان کن
به جرم بی گناهی سوختن هم حیرتی دارد
به رنگ شمع از هر عضو خویش ایینه عریان کن
نفس دزدیدنت کیفیت دل نقش می بندد
گهر انگاره ای داری به ضبط موج سوهان کن
ز خاک رفتگان بر دیده مشتی اب زن بیدل
بدین تدبیر دشوار دو عالم بر خود اسان کن
ز پابوسش بهار عشرت جاوید سامان کن
چمن تا در برت غلتد حنایی را گریبان کن
اثر پرورده یاد نگاه اوست اجزایم
ز خاکم سرمه کش در دیده و عریان غزالان کن
به تمثال حباب از بحر تا کی منفعل باشی
دویی تا محو گردد خانه ایینه ویران کن
درین گلشن که بال افشانی رنگست بنیادش
توهم اشیانی در نوای عندلیبان کن
غبارت چون سحر در بال عنقا اشیان دارد
به ذوق امتحان رنگی اگر داری پر افشان کن
به شور ما و من تا چند جوشد شوخی موجت
دمی در جیب خاموشی نفس دزیده توفان کن
صفای عافیت تشویش صیقل برنمی دارد
اگر اسودگی خواهی چو سنگ ایینه پنهان کن
تحیر می زند موج از غبار عرصه امکان
نم اشکی اگر در لغزش ایی ناز جولان کن
شکوه همتت ایینه در ضبط نفس دارد
هوا را گر مسخر کرده ای تخت سلیمان کن
ندارد قدردانی جز ندامت کوشش همت
به دست سوده چندی خدمت طبع پشیمان کن
بهار هستی، انداز پر طاووس می خواهد
به یک مژگان گشودن سیر چندین چشم حیران کن
چو صبح از صنعت وارستگی غافل مشو بیدل
به چین دامنی طرح شکست رنگ امکان کن
دل پیش نظر گیر سر و برگ نمو کن
گر مایل نازی سوی این اینه روکن
شایسته تسلیم یقین سجده کس نیست
ای ننگ عبادت عرقی چند وضوکن
تا چشم هوس هرزه نخندد مژه بربند
در جوهر این اینه چاکی ست، رفوکن
منظور وفا گر بود امداد ضعیفان
با سبزه خطابی که کنی از لب جو کن
صد طبله عطار شکسته ست در این دشت
هر خاک که بینی نم ابی زن وبوکن
تحقیق خیالات مقابل نپسندد
تمثال پرستی سر ایینه فرو کن
برچینی دل غیر شکستن چه توان کرد
ابریشم این ساز نوا باخته مو کن
زین ورطه نرسته ست کسی بی سر تسلیم
زان پیش که کشتی شکند فکر کدو کن
از قطره گمگشته همان بحر سراغ ست
هرگاه که یادم کنی اندیشه اوکن
بی مطبی از شبهه و تحقیق مبراست
ان روی امیدی که نداری همه سو کن
بیدل طلب راحت اگر مقصد جهد است
چون موج گهر بر دل ناکام غلو کن
سرمایه اظهار بقا هیچکسی کن
پرواز هما یمن ندارد مگسی کن
تا محو فنا نیست نفس ناله فشان باش
تا قافله ارام پذیرد جرسی کن
افروختنت سوختنی بیش ندارد
گر رشته شمعی نتوان گشت خسی کن
درکوچه بیباکی هر طبع غباری ست
کس مصلح کس نیست تو برخود عسسی کن
بی کسب هوس کام تمنا نتوان یافت
گیرم همه تن عشق شدی بوالهوسی کن
چون شمع نگاهم نفس شعله فروشی ست
ای سرمه بجوش از من و فریاد رسی کن
کثرت ز تخیلکده وهم خیالی ست
یک را به تصنع عدد اوازه سی کن
هر جا رسد اندیشه ادبگاه حضور است
تا باد چراغی نشوی بی نفسی کن
بیدل چو نگه رام تعلق نتوان شد
گو اشک فشان دانه و حیرت قفسی کن
صف حرص و هوا در هم شکستی کجکلاهی کن
دل جمع است ملک بی نیازی پادشاهی کن
نمود از اعتبار باطل اکرام حق اگاهت
سراب وهم گو در چشم مغروران سیاهی کن
برون افتاده است از کیسه نقد رایج دنیا
قیاس ثابت و سیار پوچ از فلس ماهی کن
تو گوهر در گره بستی و از توفان غم رستی
فلک گو کشتی جمعیت امکان تباهی کن
ز رنگ امیزی دنیا چه بیند عقل جز عبرت
به خویش اورده رویی سیر گلزار الا هی کن
تقدس پایه قدرت به این پستی نمی خواهد
همه گر اسمان گردی ز همت عذر خواهی کن
ز طبل و کرونای سلطنت اواز می اید
که دنیا بیش ازین چیزی ندارد ترک شاهی کن
حق است ایینه دار جوهر احکام تنزیهت
براوردی زدل زنگار باطل هر چه خواهی کن
مفرما خدمت مخلوق مسجود ملایک را
فریب غیر وهمی بود اکنون قبله گاهی کن
تأمل شبهه ایجاد است در اسرار یکتایی
ز وهم ظاهر و مظهر برا سیر کماهی کن
جهان در خورد استعداد حکمی در نظر دارد
تو هم فرمان به ملک لاشریک خویش راهی کن
شهود حق ندارد این کنم یا ان کنم بیدل
به اقبال یقین صید اوامر تا نواهی کن
رهت سنگی ندارد ای شرر وجد رهایی کن
پر افشانده را بسم الله بخت ازمایی کن
ز غفلت چند ساز نغمه های بی اثر بردن
به قدر اضطراب یک سپند اتش نوایی کن
ندامت رهبر است انجا که طاقتها ضعیف افتد
ز خود گر بر نیایی نوحه ای بر نارسایی کن
نگاه عبرت از درد زمینگیری چه غم دارد
مژه بردار و رفع شکوه های بی عصایی کن
دماغ سربلندی خاص استنغاست ای غافل
تو گرد احتیاجی بر فلک هم جبهه سایی کن
نیاز پای بوسش تحفه دیگر نمی خواهد
به خون هر دو عالم صفحه شوقی حنایی کن
ز پیش اهنگی قانون عبرت ها مشو غافل
به هر سازی که در پای شکست اید صدایی کن
حضور افتاب از سایه ریزد رنگ خورشیدی
چو محو جلوه اش گشتی دو عالم خودنمایی کن
حوادث با طبیعت کارها دارد ملایم شو
شکست رنگ بسیار است فکر مومیایی کن
نفس تا بی نشان گشتن کمین زندگی دارد
غبارت را به هر رنگی که می خواهی هوایی کن
تمیز نام و ننگست اشیان عزت و خواری
اگر زین دام وارستی مگس باش و همایی کن
سحاب فضل از هر قطره استعداد می ریزد
نه ای کم از صدف ای دست حاجت دل گدایی کن
جهان غیرست تا الفت پرست نسبت خویشی
ز خود بیگانه شو با هر که خواهی اشنایی کن
فریب اعتبارات است بیدل مانع وصلت
غبار نیستی شو، خاک در چشم جدایی کن
در جنون جوش سویدا تنگ دارد جای من
چشم اهو سایه افکنده ست بر صحرای من
از هوا پروردگان نوبهار وحشتم
چون سحر از یکدگر پاشیدن است اجزای من
ناتوانیهای موجم کم نمی باید گرفت
رو به ناخن می کند بحر از تپیدنهای من
یکسر مویم تهی ازگریه نتوان یافتن
چشمی و اشکی است همچون شمع سر تا پای من
گاه اشک یأس وگاهی ناله عریان می شود
خلعت دل در چه کوتاهی ست بر بالای من
شبنم وحشت کمین الفت پرست رنگ نیست
چشمکی دارد پری درکسوت مینای من
بسکه جولانگاه شوقم اضطراب الوده است
جاده یکسر موج سیلابست در صحرای من
سایه در دشتی که صد محمل تمنا می کشد
می روم از خویش و امیدی ندارم وای من
سیر دیر و کعبه جز اوارگیهایم نخواست
شد هواگیر از فشار این مکانها جای من
بی رخت ایینه نشو و نماگم کرد و سوخت
چون نگه در پرده شب، روز ناپیدای من
سرکشیدنهای اشکم، غافل از عجزم مباش
استان سجده می اراید استغنای من
غوطه دراتش زدم چون شمع و داغی یافتم
این گهر بوده ست بیدل حاصل دریای من
ازادی اخر بد باخت با من
رنج کمر شد چینهای دامن
مزدور عجز است تسلیم الفت
دل هر چه برداشت گشتم دو تا من
زیر و بم عمر روشن نگردید
کاین شور عبرت او بود یا من
یارب چه پرداخت سحر تعین
خلقی شهید است زین خونبها من
غافل مباشید از فهم اسرار
معنی خیالان یادی ست با من
دل بر که بندم رنگ از چه گیرم
از هر دو عالم چون او جدا من
هر جا رسیدم یک نغمه دیدم
یارب کجایی ست این جابجا من
خود سنج وهمی با بیش و کم ساز
مفت ترازوست مثقال یا من
دل زین خرابات دیگر چه جوید
زد شیشه بر سنگ امد صدا من
هنگامه وهم بگذار مگذر
من تا کجا او، او تا کجا من
بیدل به خود هیچ طرفی نبستم
در معنی او بود این بیوفا من
چون صبح نخندد ز قبایم غم دامن
جسته ست گریبان من از عالم دامن
تا وحشت عنقایی ام اهنگ جنون کرد
گرد دو جهان سوخت نفس در خم دامن
از تنگی دل وسعت امکان به گره رفت
شد کلفت این گرد دلیل رم دامن
گر ترک حسد چهره توفیق فروزد
چون اتش یاقوت نشین بیغم دامن
بال رم فرصت نتوان کرد فراهم
چاکست گریبان گل از ماتم دامن
بر صورت دنیا زده ام پهلوی تسلیم
پای است دراین انجمنم توام دامن
طاقت اثر حوصله گم کرد درین باغ
حیرت گلی اورد که گفتم کم دامن
فریاد که بر چهره ما داغ تری ماند
چون شمع نچیدیم به مژگان نم دامن
بیدل به فشار دل تنگم چه توان کرد
صحرا شدم اما نشدم محرم دامن
نشاند عجزم بر استانی که محوم از جیب تا به دامن
اگر بخوانند سر به جیبم و گر برانند پا به دامن
کجاست موقع شناس راحت که کم کشد زحمت تردد
به هرکجا رد....... دشت نا اشنا به دامن
قماش ناموس وضع خویش است در هوس خانه تعین
که دست و پای جنون و دانش همین ز جیب است تا به دامن
غبار ناگشته نیست ممکن زتهمت ما و من رهایی
به حسرت سرمه می خروشد هزارکوه صدا به دامن
جهانی از وهم چیده برخود دماغ اقبال سربلندی
گرفتم ای گردباد رفتی تو نیز برچین هوا به دامن
چه شیشه سازی ست یا رب اینجا به کارگاه دماغ مجنون
که کرده کهسار همچو طفلان ذخیره سنگها به دامن
چو اسمان ازگشاد مژگان احاطه کردیم عالمی را
ز وسعت بال حیرت اخر رسید پرواز تا به دامن
به یک رمیدن زگرد امکان حصول هر مطلب است اسان
به قدر چین خفته است اینجا هزار دست دعا به دامن
نفس بهار است غنچه دل، نی ام زامداد غیر غافل
چو رنگ گل اتشی که دارم نمی برد التجا به دامن
بهانه درد هم کمالی ست در طریق وفاپرستی
عرق دمد تا من اشک بندم به دوش چشم حیا به دامن
بیا که چشم امید بیدل به پای بوس تو بازگردد
ز شرم پوشیده ام چراغی چو رنگ برگ حنا به دامن
عرق دارد عنان احتیاج بی نقاب من
ره صد دیر اتشخانه واکرده ست اب من
به هر مویم گداز دل رگ ابری دگر دارد
چو مژگان سیلها خفته ست در موج سراب من
ز علم حسرت دیدار بختی در نظر دارم
که گردد خامشی صور قیامت در جواب من
چو ان گوهر که بعد از گم شدن جویند در خاکش
پریشان گشت اجزای جهان در انتخاب من
به خود تا می گشایم چشم از شرم اب می گردم
تنکرویی ست پر بیگانه وضع حباب من
درین گلشن که شبنم کاری خجلت جنون دارد
گلم اما خیال رنگ می گیرد گلاب من
ز اتشخانه امکان میسر نیست وارستن
به رنگ شعله حیرانم چه می خواهد شتاب من
نمو در مزرعم پای به دامن خفته ای دارد
ترشح ریزه میناست در طبع سحاب من
ندانم در کمین انتظار کیستم یارب
ز بالین می دمد امشب پر پروانه خواب من
به بزم وصل نام هستی عاشق نمی گنجد
ز فکر سایه بگذر افتاب است افتاب من
به رنگ جوهر ایینه داغ حیرتم بیدل
نمی دانم چسان اسوده چندین پیچ و تاب من
محیط جلوه او موج خیز است از سراب من
ز شبنم اب در ایینه دارد افتاب من
به تحقیق چه پردازم که از نیرنگ دانشها
دلیل وحدت خویش است هر جا در نقاب من
قناعت ساغر حیرت غم و شادی نمی داند
چو شبنم گوشه چشمی ست مینای شراب من
غبارم را تپیدن دارد از ذوق فنا غافل
همان خاکم اگر ارام گیرد اضطراب من
ندانم با کدامین ذره سنجم هستی خود را
که در وزن کمی بسیار پیش اید حساب من
به راحت تهمتی دارم ز احوالم چه می پرسی
چو مخمل هم به چشم دیگران دریاب خواب من
به هر بی ابرویی چشمه ایینه یأسم
که نقش هر دو عالم شسته می جوشد ز اب من
به غیر از نفی خویش اثبات عشرت مشکل است اینجا
کتانم پنبه گردد تا ببالد ماهتاب من
به تدبیر دگر از اب غفلت بر نمی خیزم
ز هم پاشیدن اعضا مگر باشد گلاب من
به پیری چون سحر رفت از سرم سودای جمعیت
ورق گرداند اخر ربط اجزا از کتاب من
درین محفل ندارد هیچکس خون گرمی الفت
مگر از بیکسی بر اخگری چسبد کباب من
تهی از خود شدن بیدل به بی مغزی کشید اخر
درین دریا پُر از خود بود چون گوهر حباب من
به وهم این و ان خون شد دل غفلت پرست من
وگرنه همچو صحرا دامن خود داشت دست من
تحیر در جنون می غلتد از نیرنگ تصویرم
ز پرواز نگاه کیست یارب رنگ بست من
سلامت متهم دارد به کمظرفی حبابم را
محیطی می کنم تعمیر اگر بالد شکست من
حریف بیخودیها کیست کز چشم جنون پیما
خمستان در سر و پیمانه در دست است مست من
رفیقان چون نگه رفتند و من چون اشک درخاکم
زمینگیر ندامت ماند کوششهای پست من
ز برق اه دارم ناوکی درکیش نومیدی
حذر از جرأت ای ظالم که پر صاف ست شست من
به این سستی که می بینم ز بخت نارسا بیدل
کشد نقاش مشکل هم به دامان تو دست من
ز شوخی تا قدح می گیرد ان بیدار مست من
به چینی خانه افلاک می خندد شکست من
خیالش نقش امکان محو کرد از صفحه شوقم
به صورت پی نبرد ایینه معنی پرست من
چو ان اتش که دود خویش داغ حسرتش دارد
نگردید از ضعیفی سایه من زیر دست من
به نظم عافیت در فتنه زار کشور هستی
لب و چشمی ست گر مقدور باشد بند و بست من
به تحقیق عدم افتادم و در خود نظر کردم
گرفت ایینه نیز از امتیاز نیست هست من
به هر جا پا بیفشردم ز وحشت صرفه کم بردم
نگین نقشم، گشاد بال و پر دارد نشست من
به رنگ غنچه لبریز بهار افتم بیدل
نفس گر می کشم می اید اواز شکست من
گلفزوش از پرتو شمع من است این انجمن
رنگ می بالید تاگردید رنگین انجمن
عارف از سیرگریبان دهر را دل می کند
می شود خلوت به حکم چشم حق بین انجمن
عالمی رفت از خود و برخاست اشوب جنون
سایه بال پری کرده ست سنگین انجمن
بی نشان شوقی که نیرنگش برون است از حساب
با فقیران خلوت است و با سلاطین انجمن
گوشه ای می خواستم زین دشت بیتابی غبار
مشورت از هرکه جستم گفت : برچین انجمن
گر خورد بر گوشت اواز سپند از مجمری
در وداع وهم دارد رقص تحسین انجمن
ناکجا با هرجنون طبعی طرف باید شدن.
لب بهم بند وتهی کن ازسخن چین انجمن
زین علایق هیچ چیزت خار دامنگیر نیست
گر تو می خیزی نمی گردد شلایین انجمن
خود گدازی مطلبی چون شمع انشا کرده ایم
مصرع ما را ندارد تاب تضمین انجمن
ما حریفان جهدها داربم و تنها می رویم
ازگرو تازی ست در هر خانه ای زین انجمن
برخود از غوغا نمی چید اینقدر سامان ناز
یاد اگر می کرد از یاران پیشین انجمن
ظاهر و باطن چه دارد غیر هستی و عدم
ان تغافل این نگاه، ان خلوت و این انجمن
بیدل اینجا تر زبانان مایه درد سرند
شمع گر خاموش گردد گوید امین انجمن
جانکنیها چیده هستی تا عدم بنیاد من
بیستون زار است هر جا می رسد فرهاد من
اضطرابم درکمین وعده فردا گداخت
دانه افکنده ست بیرون قفس صیاد من
نقش تصویرم قبول رنگ جمعیت نداشت
خامه بست از موی مجنون صنعت بهزاد من
سیلیی گر می کند باگردش رنگم طرف
صدگلستان بهله می پوشدکف استاد من
قلقل مینای دل یارب صفیر یادکیست
رنگهای رفته بر می گردد از فریاد من
از مقیمان تغافلخانه ناز توام
روزگاری شدکه یادم رفته است از یاد من
دود شمعم فطرت اشوب دماغ کس مباد
خواب پر دور اوفتاد از سایه شمشاد من
بر نفس تا چند باید چیدنم خشت ثبات
کاه دیوار عدم صرفست در بنیاد من
اه نگذشتم ز نیرنگ تعلق زار جسم
شدگره درکوچه نی ناله ازاد من
عرض جوهر شد حجاب معنی اگاهی ام
دیده در مژگان نهفت ایینه فولادمن
جز عرق چیزی نگردد حاصل ازکسب کمال
خاک بودم اب گشتم اینک استعداد من
جور گردون بیدل از دست ضعیفی می کشم
ناله نگذشته بر لب از که خواهد داد من
تمثال فنایم چه نشان ؟ کو اثر من
خودبین نتوان یافتن ایینه گر من
گم کرده اثر چون نفس باز پسینم
کو هوش که از اینه پرسد خبر من
جمعیت شبنم گره بال هوایی ست
تدبیر اقامت چه کند با سفر من
در نسخه تجرید تعلق چه حدیث است
چون نقطه اثر باخته زیر و زبر من
من اینه پردازم و دل شعبده انگیز
ترسم که مرا جلوه دهد در نظر من
چون ابر ز بس منفعل نشو و نمایم
پرواز عرق می شود از سعی پر من
زین سعی که جز لغزش پا هیچ ندارم
تا چند چو اشک ابله بندد کمر من
هر جا تپشم محو شد از خویش نهانم
شب در نفس سوخته دارد سحر من
تا بر الم بیکسی ام ناله نخندد
از سرمه توان سایه فکندن به سر من
عریان تنیی هست درین معرکه بیدل
این جامه که تنگی ننماید به بر من
خار خار کیست در طبع الم تخمیر من
چون خراش سینه ناخن می کشد تصویر من
بسکه بی رویت شکفتن رفته از تخمیر من
نیست ممکن گر کشند از رنگ گل تصوبر من
از عدم افسانه عبرت به گوشم خوانده اند
در فراموشی است یک خواب جهان تعبیر من
برکه بندم تهمت قاتل که تا صبح جزا
خونم از افسردگی کم نیست دامنگیر من
شور لیلی در شبستان سویدایم نشاند
دوده گیرید از چراغ خانه زنجیر من
یا رب ان روزی که گیرد شش جهت گرد شکست
بر غبار خاطرکس نفکنی تعمیر من
از خودم اخر سراغ مدعا گل کردنی ست
می دود چون مو سحر بر استین شبگیر من
انفعال بیوفایی بر محبت افت است
دام می نالد چو زنجیر از رم نخجیر من
چون سحرتا دست یازم گرد جرات ریخته ست
پر تنک کرده ست نومیدی دم شمشیر من
اب می گردم چو شمع اما سیاهی زبر پاست
خاک گردیدن مگر شوید خط تقصیر من
عمرها شد دل به قید وهم وظن خون می خورد
رحم کن ای یأس بر مجنون بی زنجیر من
از نشان مدعا چون شمع دور افتاده ام
تا سحر هرشب همین پر می گشاید تیر من
عمر رفت و همچنان سطر نفس بی مسطر است
ناکجا لغزیده باشد خامه تقدیر من
بیدل از طور کلامم بی تأمل نگذری
سکته خیز افتاده چون موج گهر تقدیر من
زین شکر که تا کوی تو شد راهبر من
چون ابله در پای من افتاد سرمن
مینای سرشکم می سودای که دارد
عمری ست پری می چکد از چشم تر من
چون سبحه و زنار گسستن چه خیال است
بر ریشه تنیده ست هجوم ثمر من
ناموس دلم درگره ضبط نفسهاست
اشک است گر از رشته براید گهر من
ایینه تحقیق شکستم چه توان کرد
در زلف تو اشفت چو مژگان نظر من
چینی به سفیدی نکشد ظلمت مویش
شامم شبخون بود که زد بر سحر من
تا جوهر ایینه ام از پرده برون ریخت
عیب همه کس گشت نهان در هنر من
خرسندی طبع از همه اقبال بلند است
چون می ز دماغی ست فلک پی سپر من
عریانی ام ایینه تحقیق ندارد
رنگ تو مگر جامه برارد زبر من
من خود به خیالش خبر از خویش ندارم
تا در چه خیالست ز من بیخبر من
گفتند به دلدار که دارد غم عشقت ؟
فرمود همان بیدل بی پا و سر من
درین وادی که می یابد سراغ اعتبار من
مگر ایینه گردد خاک تا بینی غبار من
کجا بال وچه طاقت تا زنم لاف پرافشانی
نفس در خجلت اظهار کم دارد شرار من
ز ساز مدعا چون سبحه جز کلفت نمی بالد
به جای نغمه یکسر عقده پرورده ست تار من
به این اتش که دل در مجمر داغ وفا دارد
چه امکانست گردد شمع خامش بر مزار من
درین عبرت سرا بگذار محو چشم حیرانم
مباد از بستن مژگان گره افتد به کار من
فنا مشتاقم اما سخت بی سرمایه اهنگم
فلک چون سنگ بر دوش شرر بسته ست بار من
چو ان شمعی که پرتو در شبستان عدم دارد
سفیدی کرد راه زندگی در انتظار من
ندارد هستی ام غیر ازعدم مستقبل و ماضی
چو دریا هر طرف در خاک می غلتد کنار من
نگاه عبرت از هر نقش پا با سرمه می جوشد
تو هم ایینه روشن کن ز وضع خاکسار من
به صد تمثال رنگ رفته استقبال من دارد
به هر جا می روم ایینه می گردد دچار من
چو شبنم یکدو دم فرصت کمین وحشتم بیدل
نی ام گوهر که خودداری تواند شد حصار من
ز بس محو است نقش ارزوها در کنار من
بهشتی رنگ می ریزد ز پرواز غبار من
پریشانی ندارد موج اگر دریا عنان گیرد
گواهی می دهد حالم که بی پرواست یار من
چه سازم تا شوم از افت نشو و نما ایمن
چو نخل شمع خصم ریشه افتاده ست تار من
تحیر رستم و بی جنبش مژگان پر افشاندم
نگاه چشم شبنم بود سامان بهار من
به هر کمفرصتی گرم انتخاب اعتباراتم
خط موهوم هستی نقطه ربزست از شرار من
جنون کو تا به دوش بحر بندد قطره ام محمل
که خودداری چوگوهر بر دل من بست بار من
حیاتم هم به خود منسوب کن تا بر تو افزایم
عدم سرمایه چون صفرم مگیر از من شمار من
حجاب افتاب از ذره جز حیرت نمی باشد
ز من تا چند پنهان می روی ای اشکار من
هلاکم کرده ای مپسند از ان فتراک محرومم
هنوز این ارزو رنگی ست در خون شکار من
کمینگاه خیالت گر به این رنگست سامانش
پر طاووس خواهد شد سفید از انتظار من
به راحت مرده ام اما زیارتخانه ننگم
تو می ایی و من اسوده، اتش در مزار من
فنا را دام تسکین خوانده ام بیدل ازین غافل
که در هر ذره چشم اهویی دارد غبار من
سوخته لاله زار من رفته گل از کنار من
بی تو نه رنگم و نه بو ای قدمت بهار من
دوش نسیم مژده ای گل به سر امید زد
کز ره دور می رسد سرو چمن سوار من
گر به تبسمی رسد صبح بهار وعده ات
اینه موج گل زند تا ابد از غبار من
گر همه زخم خورده ام گل زکف تو برده ام
باغ حناست هر کجا خون چکد از شکار من
فرصت دیگرم کجاست تا کنم ارزوی وصل
راه عدم سپید کرد شش جهت انتظار من
عکس تحیر اب و رنگ منفعل است از اینه
گرد نفس نمی کند هستی من ز عار من
اه سپند حسرتم گرمی مجمری ندید
سوختنم همان بجاست ناله نکرد کار من
کاش به وامی از عرق حق وفا ادا شود
نم نگذاشت در جبین گریه شرمسار من
خاک تپیدنم که برد گرد مرا به کوی تو
بنده حیرتم که کرد اینه ات دچار من
ظاهر و باطن دگر نیست به ساز این نشاط
تا من و تو اثر نواست نغمه توست تار من
گربه سپهرم التجاست ورمه و مهرم اشناست
بیدل بیکس توام غیر تو کیست یار من
نیامد کوشش بیحاصل گردون به کار من
مگر از خاک بردارد مرا سعی غبار من
نهال ناله ام نشو و نمای طرفه ای دارم
دل هرکس گدازی دید گردید ابیار من
نمی دانم چه برق افتاده در بنیاد ادراکم
که داغ دل شرار کاغذی شد درکنار من
به وحشت ناله ازادم از گردون چه غم دارد
اسیر طوق قمری نیست سرو جویبار من
تحیر جوهری گل کرده ام نومید پیدایی
مگر ایینه از تمثال خود گیرد عیار من
چو اجزای تخیل نامشخص هیاتی دارم
قلم در رنگ تصویری نزد صورت نگار من
ز بس بی انفعال دور باش عبرتم دارد
نمی گرید عرق هم بر ندامتهای کار من
رهایی پر فشان و مفت جمعیت گرفتاری
به فتراک نفس عمری ست می لرزد شکار من
نمی دانم هوس بهر چه می سوزد نفس یا رب
تو داری عالم نازی که ممکن نیست نار من
ز بس در یاد چشم او سراپا مستی ام بیدل
قدح بالید اگر خمیازه گل کرد از خمار من
به این حیرت اگر باشد خروشی ناگزیر من
بقدر جوهر از ایینه می بالد صفیر من
سراغی از مثال من نداد ایینه هستی
به ملک نیستی روکن مگر یابی نظیر من
دراین ویرانه جز یاد خط الفت سواد او
تعلق نقش خود ننشاند بر لوح ضمیر من
به عبرت کرده ام ایینه نقش قدم روشن
تعین نیست تمثالی که گردد دلپذیر من
به زیر چرخ فریاد نفس دزدیده ای دارم
چه بال و پر گشاید در قفس مرغ اسیر من
به چندی جانکنی موی سفیدی کرد ه ام حاصل
توان فهمید سعی کوهکن از جو ی شیر من
چو اشک بیکسان از هیچکس یاری نمی خواهم
مگر مژگان ترگردد زمانی دستگیر من
گهر در پرده ابی که دارد چاک می گردد
به فکر پرتو خود داغ شد طبع منیر من
ازین مشت غبار ارایش دیگر نمی اید
مگر ریزد جنون در جیب پروازی عبیر من
اثر از زخم نخجیرم دو بالا می زند ساغر
به رنگ اه و اشک است اب پیکانهای تیر من
شکستن نیست اهنگی که از سازم برون اید
مزاج چینی ام موی دگر دارد خمیر من
به کنج بیخودی بیدل دماغ التفاتی کو
که شور حشر را افسانه گیرد گوشه گیر من
به پهلو ناوک درد که دارد گوشه گیر من
که می خواهد زمین هم جوشن از نقش حصیر من
چو دل خون جگرکافیست رزق ناگزیر من
همان پوشیدن مژگان چو چشم تر حریر من
چه امکانست پیچد ناله ام درگنبد گردون
چو موج باده زین مینا برون جسته ست تیر من
من مخمور صید مرغزارگلشن تاکم
به طبع خنده و میناست افسون صفیر من
به اقبال ضعیفیها نزاکت شوکتی دارم
که رفعت بر نمی دارد چو نقش پا سریر من
نفس هرگز رقم ساز تعلقها نمی باشد
به چندین لوح یک خط می کشد کلک دبیر من
الم پرورده یأسم مپرس از بیکسیهایم
گداز خویش می باشد چو طفل اشک شیر من
به این اثار موهومی تمیزی گر کنم حاصل
به چشم ذره مژگانی کند جسم حقیر من
به هر واماندگی ممنون بخت تیره خویشم
که چون سایه به پای کس نپیچیده ست قیر من
ندیدم جز تعلق هر قدر بال و پر افشاندم
چه سازد گر نه با دام و قفس سازد اسیر من
نشانم روشن است اما سر و برگ تسلی کو
هنوز ازکج خرامیها کماندار است تیر من
به سودای تمنا نقد خودکردم تلف بیدل
بجزحسرت نبود ابی که شد صرف خمیرمن
هویی کشید کلک قیامت صریر من
صد نیستان گداخت گره در صفیر من
خاک زمین فقر گلستان دیگر است
زان چشم بلبلی که دمید از حصیر من
هر جا عیار اول و اخرگرفته اند
خطی ست از قلمرو کلک دبیر من
چون نقطه ام نشاند به صد عرش امتیاز
جز پشت ناخنی که ندارد سریر من
فرصت شمار کاغذ اتش زده ست عمر
از زود یک دو گام به پیش است دیر من
پوشیده نیست راز هواداری عدم
پیداست از نفس که چه دارد ضمیر من
زین دامگاه گر بپرد کس کجا رود
پرواز حیرتست ز مرغ اسیر من
رفتم ز خویش لیک به پهلوی عاجزی
برخاستن چو سایه نشد دستگیر من
در عرصه ای که نیست نشان غیر بی نشان
چون نی نفس بس است پر و بال تیر من
چون صبح خرقه ای ست نفس باف نیستی
باری که بسته اند به دوش فقیر من
زین قامت خمیده صد حرص در رکاب
غافل نی ام هنوز جوان است پیر من
گردی که کرده ام عرقی کن فرو نشان
پرواز تا کی ای ادب ناگزیر من
بیدل شکست چینی دل را علاج نیست
نقاش صنع، مو نکشید از خمیر من
تب وتاب اشک چکیده ام که رسد به معنی راز من
زشکست شیشه دل مگر شنوی حدیث گداز من
سر وکار جوهر حیرتم به کدام اینه می کشد
که غبار عالم بستگی زده حلقه بر در باز من
سخنی ز پرده شنیده ام به حضور دل نرسیده ام
چه نمایم انچه ندیده ام تو بپرس از اینه ساز من
عرق جبین خجالتم که چو شمع در بر انجمن
ننهفت عیب کفی تهی سر استین دراز من
ز تلاش طاقت هرزه دو نشدم دچار تسلیی
قدمی درابله بشکنم که به خود رسد تک و تاز من
ز ترانه ای که ادا کنم چکنم اگر نه حیا کنم
ز دل فسرده چه واکنم گره است رشته ساز من
نه به خلد داشتم ارزو نه به باغ حسرت رنگ و بو
شد از التفات خیال تو دو جهان طربگه باز من
ز غرور نشئه ناز او نرسیده ام به تغنیی
که خمد به افسری فلک سر سجده کار نیاز من
ره دیر وکعبه نرفته ام به سجود یاد تو خفته ام
سر زانویی که نداشتم که نمود جای نماز من
اگرم غبار زمین کنی وگر اسمان برین کنی
من اسیر بیدل بیکسی توکریم بنده نواز من
چون شمع تا چکیدن اشک ست ساز من
هستی خطی ست و قف جبین گداز من
دامن به چین شکست ز نومیدی رسا
دستی در استین به هر سو دراز من
اخر تلاش لغزش پا دامنم کشید
هموار شد خیال نشیب و فراز من
برخاستم ز خاک و نشستم همان به خاک
دیگر مجو قیام و قعود از نماز من
چون شمع در ادبگه همواری زبان
برهم زدم لبی که همان بود گاز من
تا در زبان خامه حیرت بیان شقی است
خالی ست در بساط سخن جای ناز من
وحشت غبار عمر ندانم کجا رسید
مقصد گداز قافله برق تاز من
مینا شکسته در سر ره گریه می کند
چون طفل اشک ابله خاکباز من
زبن فطرتی که ننگ خیالات اگهی ست
دشوار شد چو فهم حقیقت مجاز من
دارم چو حلقه عهده نامحرمی به دوش
بیرون در نشاند مرا پاس راز من
سعی جبین عرق شد ومحروم سجده ماند
بیدل در اب ریخت خجالت نیاز من
حیرت اهنگم که می فهمد زبان راز من
گوش بر ایینه نه تا بشنوی اواز من
ناله ها در سینه از ضبط نفس خون کرده ام
اشیان لبریز نومیدی ست از پرواز من
حسن اظهار حقیقت پر نزاکت جلوه بود
تا به بزم ایم زخلوت سوخت رنگ ناز من
لفظ شد از خودفروشی معنی بیرنگی ام
نیست غیر از من کسی چون بوی گل غماز من
دل به هر اندیشه طاووس بهاری دیگر است
در چه رنگ افتاده است ایینه گلباز من
مشت خاکی بودم اشوب نفس گل کرده ام
ناله ای کز سرمه جوشاندم بس است اعجاز من
داغ شو ای پرسش از کیفیت حال سپند
نغمه ای دارم که اتش می زند در ساز من
گوش گو محرم نوای پرده عجزم مباش
اینقدر ها بسکه تا دل می رسد اواز من
با مزاج هستی ام ربطی ندارد عافیت
رنگ تصوبر دلم خونست و بس پرواز من
شمع را در بزم بهر سوختن اورده است
فکر انجامم مکن گر دیده ای اغاز من
چشم تا بر هم زنم زین دامگاه ازاده ام
در خم مژگان وطن دارد پر پرواز من
اینقدر بیدل به دام حیرت دل می تپم
ره ز من بیرون ندارد فکر گردون تاز من
گل نشو و نما چندان شکست یأس چید از من
که رنگ خامه نقاش هم دامن کشید از من
بهار حیرتم از رنگ اثارم چه می پرسی
مقابل شد هزار ایینه و چیزی ندید از من
یقینها نقش بندم گر به عرض شبهه پردازم
درین صحرا سیاهی هم نمی گردد سپید از من
چو شمع از انفعال سجده این استان داغم
جبین چندان که گل کردم عرق کرد و چکید از من
درین محفل به حدی انتظار اگهی بردم
که پیغام وصال او به گوش من رسید از من
چو مژگان کز خمیدن می کند ساز نگه باطل
قد پیری به طومار هوس ها خط کشید از من
به یاد گفت وگو ناقدردان مدعا رفتم
بهاری داشتم اما تأمل گل نچید از من
به یاد جلوه ات مرهون حسرت دارم اغوشی
که هر جا حیرتی گل کرد مژگان افرید از من
تپیدم، ناله کردم، داغ گشتم، خاک گردیدم
وفا افسانه ها دارد که می باید شنید از من
به مردن هم چه امکانست مژگانم بهم اید
محبت خواب راحت برد چون خون شهید از من
تمیز وحشت فرصت ندارم لیک می دانم
که هر مژگان زدن چیزی دراین صحرا رمید از من
شکست دل نشد بیدل کفیل ناله دردی
نفس در موی چینی نقبها زد تا دمید از من
بی نشان حسنی که درس جلوه می خواند ز من
عالمی بر هم زند تا رنگ گرداند ز من
نور غیر ازکسوت عریانی خورشید نیست
چشم بند است اینکه او خود را بپوشاند ز من
ابیار مزرع خاموشی ام اما چه سود
شوق می کارد نفس تا ناله رویاند ز من
شهپر عنقاست موج جوهر ایینه ام
مزد ان صیقل که تمثالی بخنداند ز من
بر غبار الفت این دشت دست افشانده ام
یأس می ترسم جنون را هم برون راند ز من
هیچ صبح از عهده شامم نمی اید برون
داغ نومیدی مگر خورشید جوشاند ز من
کاش بی برگی پر پروانه رویاند ز من
داغ شد از خجلت بنیاد من سیل فنا
انقدر گردی نمی یابد که بنشاند ز من
سایه دار ان  به که دیگر بر ندارم سر ز خاک
تا توانایی دل موری نرنجاند ز من
چون حباب ایینه ام چشمی ست انهم بی نگاه
اه از ان روزی که حیرت دامن افشاند ز من
در مقامی کا متحان گیرد عیار اعتبار
مایه تمثالی ست گر ایینه بستاند ز من
تا نجوشد سرمه ازخاکستر من چون سپند
خامشی را هم محبت ناله می داند ز من
بیدلم بیدل ز شرم سخت جانیها مپرس
دور از ان در، خاک هم اب است اگر ماند ز من
خم قامت نبرد ابرام طبع سخت کوش من
گران شد زندگی اما نمی افتد ز دوش من
تسلی کشته ام چون مو ج گوهر لیک زین غافل
که خاکست اینکه می نوشد زبان بحر نوش من
غم عمر تلف گردیده تا کی بایدم خوردن
ز هر امروز شامی دارد استقبال دوش من
چنین دیوانه یاد بناگوش که می باشم
که گوش صبح محشر پنبه دارد از خروش من
گریبان بایدم چون گل دمید از لب گشودنها
ز وضع غنچه حرف عافیت نشنید گوش من
چه می کردم اگر بی پرده می کردم تماشایت
ترا در خانه ایینه دیدم رفت هوش من
نشاندن نیست اسان همچو موج گوهر از پایم
محیط ازسرگذشت اسود تا یکقطره جوش من
به رنگی بی زبانم در ادبگاه نگاه او
که گرد سرمه فریادی است از وضع خموش من
قیامت بود اگر خود را چنین الوده می دیدم
مرا ازچشم خود پوشید فضل عیب پوش من
نمی دانم شکفتن تا کجا خرمن کنم بیدل
سحر در جیب می اید تبسم گلفروش من
به هر جا پرتو حسنت برافروزد چراغ من
سیاهی افکند در خانه خورشید داغ من
به بو یی زپن بهارم وا نشد اغوش استغنا
عیار شرم گیرید از تریهای دماغ من
به رنگ نشئه می رفته ام زین انجمن اما
همان خمیازه نقش پاست در یاران سراغ من
حباب اینجا عرق تا چند برروی هوا مالد
پری را از نگونی منفعل دارد ایاغ من
شبستانها درین دشت انجمن ساز جنون دیدم
سیاهی تا کجا افتاده است از روی داغ من
جهانی جستجویم دارد و من نیستم پیدا
نفس سوز ای هوس تا اتش افتد در سراغ من
غبار از خاک می بالم شرار از سنگ می جوشم
به هر صورت خیال او نمی خواهد فراغ من
تماشای بهار انشا خط نارسته ای دارم
هنوز از سایه قامت می کشد دیوار باغ من
ازین اب و هوا بیدل به رنگ غنچه مختل شد
مزاج بوی گل پرورده ناموس دماغ من
ز خودداری نفس می زد تب و تاب چراغ من
در اتش تاختم چندان که شد هموار داغ من
سواد عالم اسباب کو صد دشت پردازد
تغافل کم فضایی نیست در کنج فراغ من
گل جمعیت رنگم پریشان کرد ناکامی
مگر گرد سرت گردم که بندد دسته باغ من
خیالت در دل هر ذره گم کرده ست اجزایم
غبار خود شکافد هرکه می خواهد سراغ من
اگر صد سال چون یاقوت خورشیدم به سرتابد
نگه در سایه مژگان نخواباند چراغ من
به پاس نشئه عجز از تعلق برنمی ایم
مباد از چیدن دامن بلند افتد دماغ من
به هر بوس و پیامم سرفرود اید چه حرف است این
تو تا نگشوده ای لب کج نمی گردد ایاغ من
چه نیرنگ است بیدل برق دیرستان الفت را
که من می سوزم و بوی تو می اید ز داغ من
بسکه ناموس وفا داردکمین حال من
هرکه بسمل گشت می بندد تپش دربال من
بیخودی در بال حیرت می رسد ایینه ام
می توان کردن به رنگ رفته استقبال من
ساز پروازم هوای گلشن دیدارکیست
جوهر ایینه می باشد زگرد بال من
دوش در بزم وفا نرد تجرد باختم
ششجهت را بر قفا افکند نقش خال من
در دل هر ذره گرد وحشتم پر می زند
گر همه ایینه گردی نیست بی تمثال من
نسخه داغ ست و سامان سواد سوختن
می توان خواند از جبینم نامه اعمال من
کو جنونی کز نفس شور قیامت واکشم
چون شرر تفصیل چندین گلخن است اجمال من
جز فنا در هیچ جا امیدی از ارام نیست
اتشم خاکستر افتاده ست در دنبال من
همچو گل بیدل خمار انفعالی می کشم
شرم پار است ابیار ریشه امسال من
همچو بوی گل ز بس بی پرده است احوال من
می شود لوح هوا ایینه تمثال من
داده ای مشتی غبارم را به باد اما هنوز
خاک می ربزد به فرق عالمی اقبال من
نکته سر بسته موج گهر فهمیدنی ست
برسخن عمری ست می پیچد زبان لال من
عزت واماندگی زین بیش نتوان برد پیش
هرکه رفت از خود غبارش کرد استقبال من
گوهرم از معنی افسردنم غافل مباش
سکته می خواند تب دریایی از تبخال من
عاجزان را ذکر اسباب فضولی دوزخ ست
یاد پروازم مده اتش مزن بر بال من
بی سبب فرصت شمار خجلت بیکاری ام
همچو تقویم کهن حشو است ماه و سال من
صبح محشر در غبار شام می سوزد نفس
گر شود روشن سواد نامه اعمال من
عمرها شد شمع تصویرم به نومیدی گذشت
ز اتش دل هم نمی سوزم مپرس احوال من
ربشه ها دارد غبار من زمین تا اسمان
مرگ هم نگسست بیدل رشته امال من
اه با مقصدتسلیم نپیوستم من
نقش پا گشتم و در راه تو ننشستم من
نسبت سلسله ریشه تاکم خون کرد
پا به گل داشتم و ابله ها بستم من
خاصه غیرت عشق است زدن شیشه به سنگ
هر که ساغر کشد از دست تو بد مستم من
نیست گل بی خبر از عالم نیرنگ بهار
تو اگر جلوه کنی اینه در دستم من
زیر پا ابله را مانع بالیدن نیست
هست اقبال بلندم که سر پستم من
خدمت پیکر خم مغتنم فرصتهاست
نفسی چند کنون ماهی این شستم من
مفت ارام غبار است سجود در عجز
چرخ نتوان شدن از خاک اگر جستم من
غیر تسلیم رهایی چه خیال ست اینجا
وهم جرأت قفسی بودکه نشکستم من
دل گمگشته که در سینه سپندیها داشت
گرهی بود ندانم به کجا بستم من
همچو عنقا خجل از تهمت نامم مکنید
درکجایم بنمایید اگر هستم من
نیستی شیخ که نفرت رسد از رندانت
تو خمار از چه کشی بیدل اگر مستم من
چنین کشته حسرت کیستم من
که چون اتش ازسوختن زیستم من
نه شادم نه محزون نه خاکم نه گردون
نه لفظم نه مضمون چه معنیستم من
نه خاک استانم نه چرخ اشیانم
پری می فشانم کجاییستم من
اگر فانی ام چیست این شور هستی
وگر باقی ام از چه فانیستم من
بناز ای تخیل ببال ای توهم
که هستی گمان دارم و نیستم من
هوایی در اتش فکنده ست نعلم
اگر خاک گردم نمی ایستم من
نوایی ندارم نفس می شمارم
اگر ساز عبرت نی ام چیستم من
بخندید ای قدردانان فرصت
که یک خنده برخویش نگریستم من
در این غمکده کس ممیراد یارب
به مرگی که بی دوستان زیستم من
جهان گو به سامان هستی بنازد
کمالم همین بس که من نیستم من
به این یکنفس عمرموهوم بیدل
فنا تهمت شخص باقیستم من
بگذشت ز خاکم بت گل پیرهن من
چون صبح نفس جامه درید ازکفن من
یاد نگهش بسکه به تجدید جنون زد
شد چشم پری بخیه دلق کهن من
یارب زنظرها به چه نیرنگ نهان ماند
برق دو جهان شمع قیامت لگن من
بر وحشتم افسون قیامت نتوان خواند
بی شغل سفر نیست چو کشتی وطن من
تا تیغ تو شد مایل انداز اشارت
گردن همه جا رست چو مو از بدن من
رنگی ننمودم ز بهارت چه توان کرد
حیرانم و ایینه گری نیست فن من
شمع سحرم، پیری ام افسون تسلی است
خواهد مژه خواباند کنون پر زدن من
گفتند در این بزم سزاوار ادب کیست
گفتم نگه کار به عبرت فکن من
عمریست تماشایی سیر دل تنگم
در غنچه شکسته ست دماغ چمن من
فکرم به حریفان رگ خامی نپسندید
شد پخته جهانی ز نفس سوختن من
یک دل، گهر رشته افکار کفاف ست
گو پای خری چند نبندد رسن من
جز مبتذلی چند که عامست در این عصر
بیدل نرسیده است به یاران سخن من
تا فلک بر باد ناکامی دهد تسکین من
همچو اخگر پنبه بیرون ریخت از بالین من
بیخودی را رونق بزم حضورم کرده اند
رنگهای رفته می بندد چو شمع ایین من
گرد رفتارت پری افشاند در چشم ترم
دهر شد طاووس خیز ازگریه رنگین من
زین گلستان دامنی بر چیده ام مانند صبح
کز گریبان فلک دارد تبسم چین من
موج این بحر جنون هنگام توفان مشربی ست
نیست بی تجدید وحشت الفت دیرین من
ذوق اگاهی به چندین شبهه ام پامال کرد
عالم تمثال شد ایینه خود بین من
بسکه چون گوهر قناعت در مزاجم پا فشرد
موج زد ابرام و نگذشت از پل تمکین من
بستن چشمی ست تسخیر جهات اما چه سود
داد گیرایی به حیرت چنگل شاهین من
ناروایی معنی ام را بسکه در پستی نشاند
خاک می لیسد زبان عبرت از تحسین من
از شکست دل خیال نازکی گل کرده ام
واکشید از موی چینی مصر ع تضمین من
شخص عبرت بی ندامت قابل ارشاد نیست
از صدای دست بر هم سوده کن تلقین من
شکوه افسردگی بیدل کجا باید شمرد
ناله در نقش نگین خفت از دل سنگین من
گلی که کس نشد ایینه اش مقابل او من
دری که بست و گشادش گم است سایل او من
چو یأس دادرس سعی نارسای جهانم
دلی که زورق طاقت شکست ساحل او من
در این تپشکده بی اختیار سعی وفایم
غمش به هر که کشد تیغ، بال بسمل او من
کجا برم غم نیرنگ داغهای محبت
که شمع بود دل و سوختم به محفل او من
به سایه دوری خورشید بست داغ ندامت
چرا غبار خودم گر نرفتم از دل او من
به عالمی که وفا تخم ارزوی تو کارد
دل است مزرع و اتش دمیده حاصل او من
کسی که برد به خاک ارزوی جوهر تیغت
به خون تپیدم و رستم چو سبزه از گل او من
غبار تربت مجنون به این نواست پرافشان
که رفت لیلی و دارم سراغ محمل او من
رهاکنید سخن سازی جهان فضولی
خجالت است که گوید زبان قایل او من
ز خود چه پرده گشایم جز او دگر چه نمایم
حق است اینه او، خیال باطل او من
به جود و مهر، عطای سپهرکار ندارم
کریم مطلق من او، گدای بیدل او من
ز ره هوس به توکی رسم نفسی ز خود نرمیده من
همه حیرتم به کجا روم به رهت سری نکشیده من
به چه برگ ساز طرب کنم زچه جام نشئه طلب کنم
گل باغ شعله نچیده من، می داغ دل نچشیده من
چوگل انکه نسخه صد چمن ز نقاب جلوه گشوده تو
چو می انکه عشرت عالمی ز گداز خود طلبیده من
چه بلا ستمکش غیرتم چقدر نشانه حیرتم
که شهید خنجر ناز تو شده عالمی و تپیده من
تو به محفلی ننموده رو که ز تاب شعله غیرتش
همه اشک گشته به رنگ شمع و زچشم خود نچکیده من
می جام ناز و نیازها به خمار اگر نکشد چرا
ز سرجفا نگذشته تو ز در وفا نرمیده من
چو نگاه گرم به هر طرف که گذشته محمل ناز تو
چو دل گداخته از پی ات به رکاب اشک دویده من
تو و صد چمن طرب نمو من و شبنمی نگه ابرو
به بهار عالم رنگ و بو، همه جلوه تو، همه دیده من
نه جنون سینه دریدنی نه فنون مشق تپیدنی
به سواد درد تو کی رسم الفی ز ناله کشیده من
چو سحر نیامده در نظر، رم فرصت نفس انقدر
که برم بر اب شکفتگی به طراوت گل چیده من
به کدام نغمه دل گسل ز نواکشان نشوم خجل
چو جرس به غیر شکست دل سخنی ز خود نشنیده من
من بیدل و غم غفلتی که ز چشم بند فسون دل
همه جا ز جلوه من پر است وبه هیچ جا نرسیده من
بعد مردن گر همین داغست وحشت زای من
خاک هم خالی در اتش می نماید جای من
گر به صد چاه جهنم سرنگون غلتم خوش است
در دل مأیوس خود یارب نلغزد پای من
صد جنون شور قیامت می تپد درگرد یاس
از ادبگاه خموشی تا لب گویای من
ارزوها بسکه در جیب نفس خون کرده ام
بال طاووس است اگر موج است در دریای من
کو تأمل تا به کنه نسخه خاکم رسد
بی غباری نیست خط صفحه سیمای من
ای هوس چون گل فریب عشرت از رنگم مده
خون پروازیست در بال قفس فرسای من
روزگاری چشم مجنون داشت مشق گردشی
گردباد است این زمان در مکتب صحرای من
دستگاه عبرت اینجا جز تعلق هیچ نیست
می گشاید چشم من چون شمع خار پای من
کیست رنگ معنی از لفظم تواند کرد فرق
باده چون اب گهر جوشید با مینای من
دیده اهو نگردد تهمت الود بیاض
صبح یک خواب فراموش ست از شبهای من
هستی موهوم عرض بی نشانی هم نداد
ازنفس خون شد صدای شهپر عنقای من
می کشم چون صبح از اسباب این وحشت سرا
تهمت ربطی که نتوان بست بر اجزای من
فرصت ازکف رفت و دل کاری نکرد، افسوس عمر
کاروان بگذشت و من در خواب مردم، وای من
کارگاه حیرتم بیدل خموشی باف نیست
ناله دارد تار و پود صورت دیبای من
چون گهر هر چند بر دریا تند غوغای من
در نم یک چشم سر غرق ست سرتا پای من
ناتوانی همچو من در عالم تسلیم نیست
بیشتر از سایه می بوسد زمین اعضای من
مسند اتش همان تسلیم خاکستر خوشست
جز غبار خوبش ننشیندکسی بر جای من
اینقدر چون شمع محو انتظار کیستم
بر سر مژگان وطن کرده ست دیدنهای من
منع در سعی طلب ترغیب سالک می شود
لن ترانی داشت درس همت موسای من
زندگی پر بیخبر بود از اشارات فنا
قامت خم گشته گردید ابروی ایمای من
لفظ ممکن نیست برمعنی نچیند دقتی
باده بر دل سنگ بست از الفت مینای من
ناله محو خیالت قابل تحریر نیست
هر قدر ننوشته ام بی پرده است انشای من
در جنون عریانی ام تشریف امنی دیگر است
یا رب این خلعت نگردد تنگ بر بالای من
از غبار شیشه ساعت قدح پر می کنم
خشکی این بزم نم نگذاشت در صهبای من
سایه ام بیدل ز نیرنگ غم و عیشم مپرس
نیست ممتاز انقدر روز من از شبهای من
در خور گل کردن فقرست استغنای من
نیست جز دست تهی صفر غرورافزای من
از مراد هر دو عالم بسکه بیرون جسته ام
در غبار وحشت دی می تپد فردای من
سایه مویی زکلک خود تصورکرد وبس
نقشبند وهم در صنع ضعیفیهای من
ترک دنیا هم دماغ همت من بر نداشت
رنجه کرد افشاندن این گرد پشت پای من
مشت خاکم لیک در عرض بهار رنگ و بو
عالمی ایینه می پردازد از سیمای من
نقش مهرخامشی چون موج برخود می تپد
در محیط حسرت طبع سخن پیرای من
پرده ناموس بیرنگی ست شوخیهای رنگ
می دری جیب پری گر بشکنی مینای من
از سبکروحی درون خانه بیرونم ز خوبش
چون نگه در دیده ها خالیست از من جای من
اینقدرها لاله گلزار سودای کی ام
بی چراغان نیست دشت و در ز نقش پای من
عمرها شد حسرتم خون گشته پابوس اوست
صفحه می باید حنایی کردن از انشای من
یاد ایامی که از اهنگ زنجیر جنون
کوچه نی بود یکسر جاده در صحرای من
شمع این محفل نی ام لیک از هجوم بیخودی
در رکاب رنگ از جا رفته است اجزای من
هیچکس خجلت نقاب ربط کمظرفان مباد
نشئه عمری شد عرق می چیند از صهبای من
کرد بیدل سرخون جمعیتم اخر چوشمع
داغ جانکاهی همان ته جرعه مینای من
دهر، توفان دارد از طبع جنون پیمای من
قلقلی دزدیده است این بحر از مینای من
نیست خالی یک کف خاک از غبار وحشتم
چون نفس می جوشد از هر دل تپیدنهای من
غنچه را جز شوخی رنگ افتی دربار نیست
خودنمایی می دهد اخر به باد اجزای من
هر نفس کز دل کشیدم خامشی افشاند بال
می زند موج از زبان ماهیان دریای من
بسکه افشردم قدم در خاک راه نیستی
همچو شمع اخرسر من گشت نقش پای من
صافی دل در غبار عرض استعداد رفت
موج می شد جوهر ایینه مینای من
راه از خود رفتنم از شمع هم روشن تر است
جاده پرداز است برق ناله در صحرای من
حسن هرجا جلوه گر شد عشق می اید برون
عرض مجنون می دهد ایینه لیلای من
تا قیامت بایدم سرگشته پرواز بود
دام دارد بر هوا صیاد بی پروای من
همچو برق اغوش از وحشت مهیا کرده ام
طول صد عقبا امل صرفست بر پهنای من
پرده تحقیق بیدل تا کجا خواهی شکافت
عالمی دارد نهان کیفیت پیدای من
شمع صفت دیدنی ست عجز جنون زای من
سر به هوا می دود ابله پای من
بال فشان می روم لیک ندانم کجا
بر پر من بسته اند نامه عنقای من
بسکه به رویم عرق اینه شرم بست
ماند نهان از نظر صورت پیدای من
همقدم گرد باد تاختم از بیخودی
گردش ساغر شکست گردن مینای من
خجلت اعمال پوچ نامه به فردا فکند
روی ورق پشت کرد مشق چلیپای من
تا ز نم انفعال صورتی ارم به عرض
دام نکرد از حباب اینه دریای من
با همه ازادگی منفعل هستی ام
حیف که چین وار نیست دامن صحرای من
غیر فسوس از نفس یک سخنم گل نکرد
هر چه شنیدم زدل بود همین وای من
ضعف به صد دشت و در می کشدم سایه وار
تا به کجایم برد لغزش بی پای من
چند نفس خون کنم تا به خود افسون کنم
سوختم و وا نشد در دل من جای من
خواه ادب پروریم خواه گریبان دریم
غیردرین خیمه نیست جز من و لیلای من
داغ شو ای عاجزی نوحه کن ای بیکسی
با دو جهان شد طرف بیدل تنهای من
گرد وحشت بسکه بر هم چیده است اجزای من
رفتن رنگی تواندکرد خالی جای من
کیست گردد مانع انداز از خود رفتنم
شمع مقصد می شود چون شمع خار پای من
گر همه افسون جاهم بستر ارایی کند
خواب نتوان یا فتن بر اطلس دیبای من
همچو دریا خار خارم را جگر می افکند
ناخنی چون موج اگر می بالد از اجزای من
عمر ها شد انفعال از استانت می کشم
کاش نقش سجده ای می بست سر تا پای من
بر امید حلقه اغوش فتراک کرم
داد دامان دعا هم دست ناگیرای من
انسوی اندیشه ام هنگامه ساز خامشی است
جهد ان دارم که دل هم نشنود غوغای من
تا نفس پر می زند دل محو اسباب است و بس
رشته ها بسیار دارد گوهر دربای من
نشئه شور دماغم پر بلند افتاده است
می درد چون صبح جیب اسمان سودای من
بی نیاز دستگاه وحشت است ازادی ام
زحمتی چیدن ندارد دامن صحرای من
چون سپندم چشم زخم است انتظار سوختن
اتش دل گر نپردازد به حالم وای من
بیدل ازکیش نفس سرمایگان دیگر مپرس
نیست غیر از نیستی دین من و دنیای من
دوری مقصد دمید از سرکشیدنهای من
نقش پاگم کرد پیش پا ندیدنهای من
چون نفس از هستی خود در غبار خجلتم
کز جهانی برد اسایش تپیدنهای من
الفت هستی چو صبحم نردبان وحشت است
چین دامن نیست جز بر خویش چیدنهای من
شور محشر گوش خلقی وانکرد اما چه سود
اندکی نزدیک می خواهد شنیدنهای من
شمع ماتمخانه یاسم زاحولم مپرس
بی تو در اغوش مژگان سوخت دیدنهای من
خاکساری ابیارم چون نهال گرد باد
گرد می گردد بلند از قدکشیدنهای من
سیر جیب امن امکان بود بی سعی گداز
همچو شمع امد به کار از هم چکیدنهای من
پا به دامن دارم و جولان حرص اسوده نیست
خاک افسردن به فرق ارمیدنهای من
ریشه وامانده م، رنگ نمو گم کرده ام
با رگ یاقوت می جوشد دوبدنهای من
چون ثمر بیدل به چندین ریشه جولان امید
تا شکست خود رسید اخر رسیدنهای من
سوخت چون موج گهر بال تپیدنهای من
عقده دل گشت اخر ارمیدنهای من
ابیار مزرعم یارب تب سودای کیست
درد می جوشد چو تبخال از دمیدنهای من
صد بیابان ارزو بی جستجو طی می شود
تا به نومیدی اگر باشد رسیدنهای من
اه دردم تهمت الود رعونت نیستم
رستن است از قید هستی سرکشیدنهای من
از مقیمان بهارستان ضعف پیری ام
گل زنقش پا به سر دارد خمیدنهای من
عالمی را کرد حسرت بسمل ناز و نیاز
دور باش غمزه و دزدیده دیدنهای من
از سر کویت غبارم برده اند اما هنوز
می تپد هر ذره در یاد تپیدنهای من
جرأت بیحاصلی خجلت گداز کس مباد
اشک شد پرواز چون چشم از پریدنهای من
بسکه اجزایم زدرد ناتوانیها گدا خت
چون صدا شد عینک دیدن شنیدنهای من
وحشتم غیر از کلاه بی نشانی نشکند
دامن رنگم بلند افتاده چیدنهای من
همچو اشک از شرم جرأت بایدم گردید اب
تا یکی لغزش تراود از دویدنهای من
وحشتم فال گرفتاریست بیدل همچو موج
نیست بی ایجاد دام از خود رمیدنهای من
فلک نبست ره صبح لاابالی من
پلگ داغ شد از وحشت غزالی من
به نقص قانعم از مشق اعتبارکمال
دمید نقطه بدر از خط هلالی من
خم بنای سجودم بلندیی دارد
که چرخ شیشه بچیند به طاق عالی من
دماغ چینی اقبال موی بینی کیست
جنون فقر اگر نشکند سفالی من
کسی فسانه ابرام تا کجا شنود
کری به گوش جهان بست هرزه نالی من
به ناله روز کنم تا ز خود برون ایم
قفس تراش برامد شکسته بالی من
در انتظارکه محوم که همچو پرتو شمع
نشسته است ز خود رفتنم حوالی من
گدای خامشم اما به هر دری که رسم
کریم می شنود حرف بی سوالی من
طلسم من چو حباب اشیان عنقا بود
نفس پر از دو جهان کرد جای خالی من
به هر چه گوش نهی قصه پریشانی ست
تنیده است بر افاق شیر قالی من
فروغ کوکب عشاق اگر به این رنگ است
به اخگری نرسد تا ابد زگالی من
چو تخم ابله بیدل سر هوس نکشید
به هیچ فصل نموهای پایمالی من
انفعال باطن خاموش دارد بوی خون
ریزش صهباست هر جا شیشه می گردد نگون
کاملان در خاکساری قدر پیدا می کنند
چون عیار رنگ زر کز خام می گردد فزون
ایمنی از طینت ناراست نتوان داشت چشم
رفته گیرید اعتماد از خانه های بی ستون
با مراد نیک و بد یکسان نمی گردد فلک
این خم نیلی که دیدی رنگها دارد جنون
سرمه سا چشمی دو عالم را به جوش او رده است
کیست دریابد که خاموشی چه می خواند فسون
اینقدر بر علم و فن مغرور اگاهی مباش
اخر این دفتر دو حرف است از حساب کاف و نون
دعوی پیشی مکن کز واپسانت نشمرند
بیشتر رو بر قفاتازی ست سعی رهنمون
مشت خاک ما که از بی انفعالی بسته سنگ
یک عرق گر گل کند ایینه می اید برون
سرنگونیهای ماه نو دلیل عبرت است
موج لب خشکی تری دارد چراغ ابگون
هر که را دیدم توانایی به خاک افکنده بود
بیدل اینجا نیست غیر از مرکب طاقت حرون
ببینم تاکی ام ارد جنون زین دامگه بیرون
پری افشانده ام در رنگ یعنی می تپم در خون
بقدر هستی از بی اختیاری ساختم اما
به ذوق دانه و اب از قفس نتوان شدن ممنون
جنون عالم ازگرد سحر بی پرده است اینجا
بقدر داغ اختر پنبه سامان می کند گردون
تو و من عالمی را از حقیقت بیخبر دارد
زمانی گر نفس دزدی عبارت نیست جز مضمون
گشاد دل به اغوش تعلقها نمی سازد
چو صحرا وسعتم افکنده است از خانمان بیرون
جهانی را شهید بی نیازی کرده ام اما
طرب خونی ندارد تاکنم رخت هوس گلگون
چه امکانست سیل مرگ گرد حرص بنشاند
نرفت اخر به زیر خاک هم گنج از کف قارون
به خود صد عقده بستم تا به ازادی علم گشتم
به چندین سکته چون نی مصرعی را کرده ام موزون
به بزم کبریا ما را چه امکانست پیدایی
مثال خاک نتوان دید در ایینه گردون
سواد اگهی گر دیده هوشت کند روشن
به زیر خیمه لیلی رو از موی سر مجنون
مباش ایمن ز لعل جانگداز گلرخان بیدل
بلای جان بود چون با هم امیزد می و افیون
جنون ما بیابانهاست از اوارگی بیرون
چو مجنون کاش سازد گرد ما با دامن هامون
سراغ عافیت از برگ برگ این چمن جستم
کجا ارام کو راحت جهانی می تپد در خون
مقیم سایه بید از چمن دارد فراغتها
به رفع بی کسی کم نیست مو هم برسر مجنون
درین گلزار ممکن نیست از تحقیق گلچیدن
ز دامان زمین یکچشم حیران گیر تا گردون
تبسم نسخه از لعلش که دارد تاب بردارد
رگ یاقوت می گردد نمایان زین خط موزون
فنون نرگسش هر جا کتاب سحر پردازد
به جیب خم نگاه چشم حیرانست افلاطون
تب شوق که می جوشد ز مغز استخوان من
که از نبضم چوتار شمع اتش می جهد بیرون
سواد ا ضطراب موج این توفان نشد روشن
حباب ان به که عینک بشکند در دیده جیحون
گرفتم وا شکافی پرده رمز نفسها را
چه خواهی خواند جز اوهام از این سطر هوا مضمون
به غیر از عشق رنگی نیست حسن بی نیازی را
همه گر نام لیلی برده ای گل می کند مجنون
مپرسید از نسیم ناتوان پرواز ایجادم
دم صبح ازل بودم نفس گل کرده ام اکنون
به این عجزی که در بنیاد طاقت دیده ام بیدل
مگر کوهی شوم تا ناله پردازم من محزون
ز پرده ایی اگر از قبای تنگ برون
به روی گل ننشیند ز شرم رنگ برون
خیال ان مژه خون می کند چه چاره کنم
دل اب گشت و نمی اید این خدنگ برون
زمانه مجمع ایینه های ناصاف است
درون صفا ز کدورت نشسته زنگ برون
حذر کنید ز کینی که از دو دل خیزد
شرار کوفته می اید از دو سنگ برون
بساط صلح گر از عافیت نگردد تنگ
کسی ز خانه نیاید به عزم جنگ برون
بهار عالم انصاف گر به این رنگست
نرفته است مسلمانی از فرنگ برون
به لاف پیش مبر دعوی توانایی
که خارتنگ نیاید ز پای لنگ برون
ز طعن تیره درونان خدا نگهدارد
نفس جنون زده می اید از تفنگ برون
دریغ محرمی دل نصیب فطرت نیست
نشسته ایم ز ایینه همچو زنگ برون
تعلقات جهان حکم نیستان دارد
نشد صدا هم ازین کوچه های تنگ برون
هزار سنگ به دل کوفتیم لیک چه سود
میی نیامد ازین شیشه جز ترنگ برون
نفس نیاز خرام که می کنی بیدل
که سنگ سبزه نیارد به این درنگ برون
گر ز بزم، ان بت ساقی لقب اید بیرون
شیشه ها جام به کف تا حلب اید بیرون
تا به چشمش نگرم دیده شود ساغر می
چون برم نام لبش گل زلب اید بیرون
گر زند بال هوا داری مست نگهش
تا ابد مروحه برگ عنب اید بیرون
ننگ غیرتکده عشق به عرض امده ایم
همچو تبخال که از جوش تب اید بیرون
پرده نامه سیاهان ندرٌد رحمت عام
حیف کز خامه خورشید شب اید بیرون
جستن از وسوسه شیر و پلنگ انهمه نیست
مرد باید که ز چنگ غضب اید بیرون
لب ما پرده در راز تمنا نشود
ناله هر چند گریبان طلب اید بیرون
گام اول چو شرر پا نخورد ممکن نیست
هرکه یکباره ز وضع ادب اید بیرون
سنگسار هوس نقش نگین نتوان شد
کاش نامم ز جهان نسب اید بیرون
اه از ان سرکه درین غمکده یاس چو صبح
ازگریبان به هوای طرب اید بیرون
نقطه واری ز حیا مهر به لب زن بیدل
تا کلامت همه جا منتخب اید بیرون
ای اثرهای خرامت چشم حیران درکمین
هرکجا پا می نهی ایینه می بوسد زمین
گر چه می دانیم دل هم منظر ناز تو نیست
اندکی دیگر تنزل کن به چشم ما نشین
غافل از دیدار ان چشم حیاپرور نه ایم
تیغ خوابانیده ای دارد نگاه شرمگین
دستگاهت هر قدر بیش است کلفت بیشتر
در خور طول است چینهایی که دارد استین
عالمی در سایه می جوید پناه از افتاب
گر عیار مهرگیری نیست بی اثار کین
پا به دامن کش که دارد عجز پیمای طلب
عشرت روی زمین از ابله زیر نگین
لذت دنیا نمی سازد به کام عافیت
عالمی خفته ست در نیش از هوای انگبین
چون شرار از وحشت کمفرصتیهای وصال
حیرت ایینه می گردد نگاه واپسین
کی توانم پنجه با سرپنجه خورشید زد
من که پشت سایه نتوانم رساندن بر زمین
پیری از دمسردی یأسم به خاکستر نشاند
شعله هم دارد درین فصل احتیاج پوستین
گر نه از قرب حضورت نقد مژگان روشن است
دیگر از عقبا چه می بیند نگاه دوربین
چند خواهی حسرت دیدار ینهان داشتن
چشم می روید درین محفل چو شمع از استین
یک قلم شوق است بیدل کلفت وارستگان
موج عرض تازه رویی دارد از چین جبین
به کنج ابروی دلدار خال فتنه کمین
سیاهپوش سیه خانه ای ست گوشه نشین
چو سایه، جذبه خورشید او سراپایم،
چنان ربود که نگذاشت سجده ام به جبین
سراغ مردمک از چشم ما مگیر و مپرس
خیال خال سیاه تو کرده است کمین
هوای گلشن یاد ترا بهاری هست
کزو چو شعله توان کرد ناله ها رنگین
چو صبح از دم تیغ تو پای تا به سرم
جراحتی ست که دارد تبسمی نمکین
به شعله کاری غیرت هزار دوزخ نیست
بسوز هستی ام، اما به سوی غیر مبین
به جلوه ات رگ گلدسته بند مژگانم
بهار می چکد اینجا ز دامن گلچین
ز بس به حسرت رنگ حنا گداخته ام
ز خاک من کف پای تو می شود رنگین
هجوم حیرتم از نقش پای خود دریاب
تو می خرامی و من نقش بسته ام به زمین
چو کوه غیر زمینگیری ام علاجی نیست
شکست در ره من شیشه ها دل سنگین
تپیدن از چه جرس وام بایدم کردن
نفس ندارم و دل ناله می کند تلقین
ز سر برار هواهای عافیت طلبی
به عالمی که منم سایه نیست سایه نشین
درین حدیقه سرو برگ خواب ناز کراست
بهار هم زپر رنگ می کند بالین
بهار لاله این باغ دیده ای بیدل
تو هم به خاتم دل داغ نه به جای نگین
بی سراغی نیست گرد هستی وحشت کمین
نقش پای جلوه ای داریم در خط جبین
بندگی ننگ کجی از طینت ما می برد
می تراود راستی در سجده از نقش نگین
وضع نخوت خاکیان را صرفه ارام نیست
گردباد اشفتگی می چیند از چین جبین
جلوه اسباب منظور تغافل خوشتر است
سخت مکروه ست دنیا چشم اگر داری ببین
اهل دنیا در تلاش غارت یکدیگرند
خانه شطرنج را همسایه نگذارد کمین
اعتبارات غرور و عجز ما پیداست چیست
از نفس یک پیرهن بالیده تر اه حزین
خاکساری طینت گل کردن تشویش نیست
گر قیامت خیزد از جا بر نمی خیزد زمین
از حلاوتهای دنیا سوختن خرمن کنید
کو حصول شمع، گیرم موم دارد انگبین
زندگانی دامگاه اینقدر تزویر نیست
از شمار سبحه زاهد عرق ریز است دین
وضع خاموشی محیط عافیت موج است و بس
از حباب اینجا نفس دارد حصاری اهنین
دوری اصل اینقدر کلفت سراغ نیستی است
کرد اتش را وداع سنگ خاکستر نشین
بیدل امشب در هوای دامنش گل می کند
همچو شاخ گل مرا صد پنجه از یک استین
شکست حادثه بر ما نیافت دست کمین
نرفت دامن عریان تنی به غارت چین
صفای دل نکشد خجلت گرانی جسم
به اب ِ اینه، مشکل نمد شود سنگین
کدام ذره که خورشید نیست در بغلش
هزار اینه دارد حقیقت خود بین
مباش بیخبر از مغز استخوان قلم
غبار کوچه فکر است معنی رنگین
درِین تپشکده الفت کمین رفتن باش
خوش است پا به رکابی مقیم خانه زین
به درد عشق همان عشق محرم تو بس است
بساط شوخی عجز از شکست رنگ مچین
درپن چمن مخور از رنگ و بو فریب نشاط
بجز غبار تو چیزی نمی دمد ز زمین
ز سعی شعله خوش ست اشیان طرازی داغ
بلند رفته ای ای ناله ساعتی بنشین
به راه حسرت پرواز نام چون طاووس
نشانده ام ز هوس رنگها به زیر نگین
نه عیش دانم و نی غم جز اینقدر دانم
که چون جرس همه جا ناله می کنم به حنین
ز اشک دیده بیدل چو غنچه خون گردد
اگر کند کف پای ترا حنا رنگین
نیست ممکن واژگونیهای طالع بیش ازین
سرنوشت ماست نام دیگران همچون نگین
یار در اغوش و ما را از جدایی چاره نیست
جلوه در کار و ندیدن، جای حیرانی ست این
از رگ هر برگ گل پیداست مضمون بهار
این چمن درکار دارد دیده باریک بین
جز عرق زان عارض رنگین کسی را بهره نیست
غیر شبنم خرمن این گل ندارد خوشه چین
تا وفا از سجده اش عهد درستی بشکند
بر میان زنار باید بستن از خط جبین
وادی امید بی پایان و فرصت نارسا
می روم بر دوش حسرت چون نگاه واپسین
صد گلستان رنگ دربارست حسن اما چه سود
خانه ایینه ما نیست جز یک گل زمین
در بساطی کز هوس فکر اقامت کرده ایم
خانه پا در حنا نتوان گرفتن همچو زین
سایه وتمثال هرگز شخص نتواند شدن
نیست هستی جز گمان، گو پرده بردارد یقین
سربه سنگی ایدت کز خود بری بوی سراغ
می دهد تمثالت از ایینه و نام از نگین
ای سپند ان به که از وضع خموشی نگذری
ناله اینجا دور باش سرمه دارد در کمین
با مروت اشنایی نیست اهل حرص را
دیده های دام نبود خانه مردم نشین
چون غبار از عجز پیمان خیالی بسته ایم
تا طلسم حسرت ما نشکنی دامن مچین
فتنه بسیارست در اشوبگاه جلوه اش
اندکی یاد خرامش کن قیامت افرین
تا توانی بیدل از بند لباس ازاد باش
همچونی در دل گره مفکن ز چین استین
نفس عمارت دل دارد و شکستنش است این
کجاست جوهر ایینه سینه خستنش است این
هزار تفرقه جمع است در طلسم حواست
شکسته بر گل رنگی که دسته بستنش است این
نفس کدام و چه دل ای جنون تخیل هستی
در اتش است سپندی که گرم جستنش است این
به حیرت اینه بشکن نفس به سرمه گره زن
که نقش عافیتی داری و نشستنش است این
عدم شمار وجودت غبارگیر نمودت
جهان شکنجه وهمست و طور رستنش است این
بلندی مژه سامان کن از مراتب همت
به دامنی که تو داری نظر شکستنش است این
نیافت سعی تأمل ز شور معنی بیدل
جز اینکه نغمه ساز ز خود گسستنش است این
فلک چه نقش کشد صرف بند و بست جبین
مگرزمین فکند طرحی ازنشست جبین
به سجده نیز ز بار قبول نومیدیم
زمین معبد ما بود پشت دست جبین
نگین عبرتی از سرنوشت هیچ مپرس
دمیده گیر خطی چند از شکست جبین
ز صد هزار جنون و فنون نخواهی یافت
به غیر سجده عجز از بلند و پست جبین
به پیش خلق دنی عرض احتیاج مبر
به خاک جرعه نریزد قدح پرست جبین
بلند و پست جهان زیردست همواری ست
ز عضوهاست سرافرازتر نشست جبین
به هیچ سوز حیا گرم ننگری بیدل
عرق اگر دهد ایینه ات به دست جبین
چون هلالم بی خم تسلیم ان اختر جبین
غوطه در خط جبین زد بسکه شد لاغر جبین
یاد اهنگ سجودش اب می سازد مرا
از حیا همچون عرق دزدیده ام سر در جبین
سایه ام از شیوه همواری ام غافل مباش
کز جبین تا نقش پاگل کرده ام یکسر جبین
در دبیرستان نیرنگ تعلق خواندنی ست
معنی صد خیر و شر ازیک ورق دفتر جبین
کلفت اسباب ما را داغ صد تدبیر کرد
دردسر می بندد اینجا ناز صندل بر جبین
زبنهار ای اخگر از داغ محبت دم مزن
تا نگردانی عرق پرداز خاکستر جبین
یارب این مقدار بیتاب سجود کیستم
می چکد عمریست چول شمعم ز چشم تر جبین
با چنین عجزی که دارد صورت بنیاد من
حق تعظیمی است همچول سجده ام بر هر جبین
دلم هوایت را کرده ای دوست
تا بقدر شبنمی در نم زند ساغر جبین
انفعال ایینه پاداش اعمالم بس است
می کنم تا یاد عقبا می شود کوثر جبین
بیدل از کیفیت بنیاد تسلیمم مپرس
خانه ایینه دارد تا برون در جبین
ز سجده بیخبری تا کی انفعال جبین
عرق شو و نفسی گریه کن به حال جبین
ز دور گردی تحقیق معبد تسلیم
چه سجده هاکه نگردید پایمال جبین
تواضع اینه دار کمال مرد بس است
چو ماه از خم ابروکنید بال جبین
ز سجده محرم قرب بساط ناز شو
به خاک ختم عروج است اتصال جبین
تر است از عرق شرم تشنه کامی حرص
ولی تو غافلی از چشمه زلال جبین
ثبات چهره گشای بنای تسلیم است
قضا نخواست ز همواری اختلال جبین
کفیل زینت هرکس ظهور طینت اوست
بس است رنگی اگر داغ یافت خال جبین
عروج منسب اقبال بی تلاش خوش است
چو مه به چین مشکن دامن کمال جبین
کسی به مشق خط سرنوشت را نرسید
هزار صفحه سیه کرد احتمال جبین
چو سایه داغ حضیض است طالعم بیدل
چو گل کند کف پا من کنم خیال جبین
دست جرأت دیدم اخر مغتنم در استین
همچو شمع کشته خواباندم علم در استین
با همه الفت چو موج از یکدگر پهلو تهی ست
عالمی زین بحر جوشیده ست رم در استین
باطن این خلق کافر کیش با ظاهر مسنج
جمله قران در کنارند و صنم در استین
دامن افشان بایدت چون موج از این دریا گذشت
چند چون گرداب بندی پیچ و خم در استین
شوق بیتابیم ما را رهبری در کار نیست
اشک هر جا سر کشد دارد قدم در استین
گر تأمل پرده بردارد ز روی این بساط
هر کف خاکی ست چندین جام جم در استین
دم زدن شور قیامت خامشی حشر خیال
یک نفس ساز دو عالم زیر و بم در استین
پنجه قدرت رهین باد دستیها خوش است
تا به افسردن نگردد متهم در استین
در جنون هم دستگاه کلفت ما کم نشد
ناله عریان است و دارد صد الم در استین
دعوی کاذب گواه از خویش پیدا می کند
چون زبان شد هرزه گو دارد قسم در استین
سرکشی در تنگدستیها مدارا می شود
سودن ست انگشتها را سر بهم در استین
بسکه بیدل عام شد افلاس در ایام ما
نقش ناخن هم نمی بندد درم در استین
گرگدا دست طمع دزدد ز هم در استین
می کشد خشکی کف اهل کرم در استین
در قمار زندگی یا رب چه باید باختن
چون حبابم از نفس نقد عدم در استین
برگ و ساز بی بری غیر از ندامت هیچ نیست
سرو چندین دست می سابد بهم در استین
ناله گر بر لوح هستی خط کشد دشوار نیست
خامه ام زپن دست دارد صد رقم در استین
انقدرکاهیدم از درد سخن کز پیکرم
نال دارد پیرهن همچون قلم در استین
بسکه چون شمعم تنک سرمایه این انجمن
یک گلم هم درگریبانست و هم در استین
این زمان در کسوت رنگم گریبان می درد
همچو گل دستی که بر سر می زدم در استین
وضع اسایش رواج عالم ایثار نیست
پنجه اهل کرم خفته ست کم در استین
بی قناعت کیسه حرصت نخواهد پر شدن
تا به کی چون مار می گردی شکم در استین
پیرگشتی، غافل از قطع تعلقها مباش
صبح دارد از نفس تیغ دو دم در استین
تا به رنگ مدعا دست هوس افشانده ام
کرده ام بیدل گلستان ارم در استین
سر طره ای به هوا فشان ختنی ز مشک تر افرین
مژه ای بر اینه بازکن گل عالمی دگر افرین
ز سحاب این چمنم مگو بگذر ز عشوه رنگ و بو
به تو التماسی گریه ام دو سه خنده گل به سر افرین
سر زلف عربده شانه کن نگهی به فتنه فسانه کن
روش جنون بهانه کن زغبار من سحر افرین
ز حضور عشرت بیش وکم نه بهشت خواهم و نی ارم
به خیال داغ تو قانعم تو برای من جگرافرین
به کمال خالق انس و جان نه زمین رسید و نه اسمان
به صدف کسی چه دهد نشان ز حقیقت گهر افرین
حذر از فضولی وهم و ظن، تو چه می کند به جهان من
در احولی به هوس مزن ز دو چشم یک نظر افرین
منشین چو مطلب دیگرن به غبار منت قاصدان
رقم حقیقت رنگ شو، به شکست، نامه بر افرین
چمنی ست عالم بی بری ز طرب شکاری عافیت
چو چنار رو زکف تهی همه بهله برکمر افرین
سر و برگ راحت این چمن به خیال ما نکند وطن
چو غبار نم زده گو فلک سر ما به زیر پر افرین
به کلام بیدل اگر رسی مگذر ز جاده منصفی
که کسی نمی طلبد زتو صله ای دگر مگر افرین
خواه غفلت پیشگی کن خواه اگاهی گزین
ای عدم فرصت دو روزی هر چه می خواهی گزین
ذره تا خورشید امکان گرم از خود رفتن است
یکقدم با هر چه جوشد شوق همراهی گزین
هر قدر غفلت فزونتر لاف هستی بیشتر
ای طلسم خواب ازین افسانه کوتاهی گزین
چند در اتش نشانندت به افسون غرور
اختصار ناز چون شمع سحرگاهی گزین
دستگاه مشت خاک ناتوان پیداست چیست
ای غبارت رفته بر باد اسمان جاهی گزین
هیچکس خود را نمی خواهد غبارالود عجز
ای گدا گر اختیاری باشدت شاهی گزین
پرتو شمع هدایت درکمین غفلت است
خضر اگر زبن دشت مطلوبست گمراهی گزین
جاه اگر بالد همین شاهی ست اوج عبرتش
ازکمال فقر باش اگه هواللهی گزین
هر دو عالم شوخی پست و بلند ناز اوست
گر نگه قاصر نباشد ماه تا ماهی گزین
در تماشاگاه هستی کور نتوان زبستن
محرم ان جلوه شو یا مرگ ناگاهی گزین
اعتبار اندیشه ای بیدل ندامت ساز کن
شمع محفل بودن اسان نیست جانکاهی گزین
تا به کی باشی قفس فرسوده شان نگین
ای خوش ان نامی که نقشش نیست بهتان نگین
گر نه ای محکوم حرص افسانه اوهام چند
بگذر از جام جم و حرف سلیمان نگین
غیر مخموری چه دارد ساغر اقبال جاه
یکقلم خمیازه می بالد ز عنوان نگین
هوش اگر ایینه پردازد دلیل عبرت است
خودفروشیهای نام و قید زندان نگین
کاش رسوایی همین جا در خور زحمت دهند
رشته واری می کشد نام ازگریبان نگین
بس که تخمیر مزاج همت ما وحشت است
نام ما چون گرد می خیزد ز دامان نگین
چون هلال از پیکر خم سر به گردون سوده ام
خاتم است اینجا دلیل عزت وشان نگین
سنگ را هم شیشه می سازد تهی از خود شدن
سود نامی هست در اجزای نقصان نگین
صحبت ارباب دنیا مفلسان را می گزد
ظاهر است از روی کاغذ نقش دندان نگین
تا کجا وسعت کند پیدا بساط اعتبار
ناقصان گو پهن تر چینند دکان نگین
با همه شهرت فروشی ها بضاعت هیچ نیست
خون همان نام است در زخم نمایان نگین
اعتبارات جهان رنگ پرواز است و بس
در پر طاووس کن سیر چراغان نگین
وحشت تقلید هم بیدل کم از تحقیق نیست
نشئه پرواز دارد چین دامان نگین
گر قناعت را توانی داد سامان نگین
پشت ناخن نیز دارد در کفت شان نگین
ای حباب از خود فروشی شرم باید داشتن
یک نفس فرصت نمی ارزد به بهتان نگین
دوش همت چند زیر بار منت خم شود
مفت ان خاتم که نپسندید احسان نگین
نیست ممکن از طلسم خودفروشی جستنت
نقش نتواندکشیدن پا ز دامان نگین
هر چه نومید است در رفع جنون دستگاه
هرکه را ره نیست در چاک گریبان نگین
گر همین سازگرفتاریست بال اشتهار
دام هم در راه ما چیده ست دکان نگین
جوهر اقبال نقد هرتنک سرمایه نیست
فلس ماهی تا کجا نازد به سامان نگین
جز به نرمی منتفع نتوان شد از ارباب جاه
موم شو تا باج گیری از درشتان نگین
سستی طالع ز بس افسردگی دربار داشت
نام ما هم سر به سنگ امد زدامان نگین
ای نفس سرمایه اقبالت فریبی بیش نیست
چون هوا از شبنمش بندند پیمان نگین
بیدل ازگل کردن نامش گریبان می درٌد
نقش چون تار نظر در چشم حیران نگین
پر نارساست سعی تحیر کمند او
ای ناله همتی ز نهال بلند او
برقی به ماه نو زد و گردی به موج گل
از ابروی اشاره نعل سمند او
ناسور را به داغ دوا می کنند و بس
جز سوختن چه چاره کند دردمند او
انجا که برق جلوه او عرض ناز داشت
ایینه بود مجمرو جوهر سپند او
زنهار ازحلاوت دنیا، مخور فریب
تا زندگیت تلخ نگردد ز قنداو
تیغی ست اسمان که به انداز زخم صبح
دندان نماست جوهرش از زهرخند او
قصر فنا اگر چه ز اوهام برتر است
یک لغز وار بیش ندیدم کمند او
بیخوابی فسانه طوبی که می کشد
ماییم و سایه مژه های بلند او
بیدل مباش ایمن از افات روزگار
چون مار خفته در بن دندان گزند او
به این موهومی ام یا رب که کرد ایینه دار او
تحیر تا کجا گیرد ز صفر من شمار او
سراغ خویش یابم تا ره تحقیق او گیرم
مرا در خود نهان دارد جمال اشکار او
حریف ساغر خورشید پیمایی که می گردد
سحرها رفت با خمیازه ذوق خمار او
به غیر از ترک هستی از تردد بر نمی اید
نفس پر می خلد در سینه ام از خار خار او
چه امکان است ارد فطرت ما تا به دیدارش
مگر ایینه از بی دانشی گردد دچار او
غرورش زحمت ایینه داران برنمی دارد
تو محو خویش باش اینها نمی اید به کار او
امید وصل تدبیر دگر از ما نمی خواهد
سفید از چشم قربانی ست راه انتظار او
هوس پیمای اغوش وصال کیست حیرانم
کنار خود هم افتاده ست بیرون ازکنار او
مجازی بر تراشی تا حقیقت ننگ او گردد
دویی افشا نمایی تا کنی تحقیق عار او
تو اگاه از سجود استان دل نه ای بیدل
که بالد صندل عرش از جبین خاکسار او
لباس کعبه پوشید از خط مشکین عذار او
نگه را این زمان فرض است طوف لاله زار او
بهارم کرد ذوق محرم فتراک او بودن
به خون خویش چندین رنگ می نازد شکار او
مرادی نیست غیر از حاصل چشم سفید اینجا
شب حسرت پرستان را سحرکرد انتظار او
به این سامان تمکین دارد اهنگ شکار دل
که پنداری حنا بسته ست دست بهله دار او
به داغی اشناگشتیم مفت عیش موهومی
در ین گلشن گلی چیدیم ما هم از بهار او
ز تکلیف دم تیغش خجالت می کشم ورنه
سر سودایی دارم که بی مغزی ست بار او
حیا می خواهد از ما نازک اندامی که از شرمش
دو عالم چشم پوشد تا شود یک جامه وار او
وطن گر مایه افسردن است اوارگی خوشتر
ز نومیدی گداز سنگ می خواهد شرار او
جهانی برد داغ حسرت رنگ قبول اینجا
دلی اورده ام من هم به امید نثار او
ز افات زمان بیدل خدایش در امان دارد
بیاگرد سرش گردیم تا گردد حصار او
گر از موج گهر نشنیده ای رمز خروش او
بیا شور تبسم بشنو از لعل خموش او
حیا ساقی ست چندانی که حسنش رنگ گرداند
ز شبنم می زند ساغر بهار گلفروش او
چمن جام طرب در جلوه شاخ گلی دارد
که خم گردید از بار سبوی غنچه دوش او
ندانم بوالهوس از گردش ساغر چه پیماید
که شد پا در رکاب از صورت پیمانه هوش او
خروشی می کند توفان چه از دانا چه از نادان
جهان خمخانه ای د ارد که این رنگ است جوش او
نباید بودن از پشت و رخ کار جهان غافل
چو زنبور عسل نیشی است در دنبال نوش او
غرور خود سری را چاره دیگر نمی باشد
مگر گردد خیال خاک گشتن عیب پوش او
نوای صور هم مشکل گشاید گوش استغنا
چه نازم بر دل افسرده و ساز خروش او
زبان بو ی گل جز غنچه بیدل کس نمی فهمد
فغان نازکی دارم اگر افتد به گوش او
من سنگدل چه اثر برم زحضور ذکر دوام او
چو نگین نشدکه فرو روم به خود از خجالت نام او
سخن اب گشت و عبارتی نشکافت رمز تبسمش
تک وتاز حسرت موج می نرسید تا خط جام او
نه سری که سجده بناکند نه لبی که ترک ثناکند
به کدام مایه اداکند عدم ستمزده وام او
سر خاک اگربه هوا رسد چونظرکنی ته پا رسد
نرسیده ام به عمارتی که ببالم از در و بام او
به بیانم ان طرف سخن به تامل انسوی وهم و وظن
ز چه عالمم که به من ز من نرسیده غیرپیام او
تک و پوی بیهده یافتم به هزار کوچه شتافتم
دری از نفس نشکافتم که رسم به گرد خرام او
به هوا سری نکشیده ام به نشیمنی نرسیده ام
ز پر شکسته تنیده ام به خیال حلقه دام او
نه دماغ دیده گشودنی نه سر فسانه شنودنی
همه را ربوده غنودنی به کنار رحمت عام او
زحسد نمی رسی ای دنی به عروج فطرت بیدلی
تو معلم ملکوت شو که نه ای حریف کلام او
نقاش تاکشد اثر ناتوان او
بندد قلم ز سایه موی میان او
از بحر عشق رخت سلامت که می برد
کشتی شکستن است دلیل کران او
حزنی در ین بساط تحیر نیافتم
شمعی که مغز ناله کشد استخوان او
راز تو اتشی ست که چون پرده در شود
کام هزار سنگ شکافد زبان او
دارد وداع عافیت از عشق دم زدن
یعنی چو عود سوختنست امتحان او
ان موج تیغش از سر دریا گذشته است
کایینه دارد از دل گوهر فشان او
در وادیی که محمل امید بسته ایم
نالد شکست بر جرس کاروان او
عمر شرار فرصت گلزار زندگی ست
از هم گذشته گیر بهار و خزان او
تمثال نیست غیر غبار خیال شخص
خلقی ست خود فروش متاع دکان او
هر ساز از ترانه خود می دهد خبر
وهم است اگر زمن شنوی داستان او
بیدل سراغ عالم عنقا تحیر است
ان نیست بی نشان که تو یابی نشان او
کو عبرت اگهی که به تحقیق راه او
جو شد ز چشم ابله پا نگاه او
چون شمع قطع ساز نفس مفت بیدلی
کزاشک تیغ اب دهد برق اه او
مأوا کشیده ایم به دشتی که تا ابد
برق اب می خورد ز زبان گیاه او
حیران دستگاه حبابم که بسته اند
نقد محیط در خم ترک کلاه او
دارم به سینه خون شده اهی که همچو صبح 
در کوچه های زخم گشودند راه او
بگذار تا به درد تمناش خون کنند
دل قابل وفاست مپرس ازگناه او
ما عاجزان ز کنج خموشی کجا رویم
اسوده ایم ناله صفت در پناه او
زبن قامتی که حلقه تسلیم بیخودی ست
دامی فکنده ایم به راه نگاه او
اهسته رو که بر دل موری اگر خوری
گردی غبار خاطر خال سیاه او
چندانکه می شود نظر همتت بلند
دارد عروج اینه بارگاه او
گر تار و پودکارگه عشق پروری
جز پنبه زار وهم کتان نیست ماه او
بیدل اگر به عشق کند دعوی وفا
غیر از شکست رنگ چه باشد گواه او
هر چند دورم از چمن جلوه گاه او
میخانه است شوق به یاد نگاه او
دارم دلی به سینه کز افسون نرگست
فیروز نیست سرمه به روز سیاه او
انجا که از اسیر تو جرأت طلب کنند
جز شرم نیستی که شود عذر خواه او
خوبی ز الفت ذقنت ره به در نبرد
یوسف از ان گریخت در اغوش چاه او
غافل ز خط مباش که صفهای ناز حسن
درهم شکسته است غبار سپاه او
در وادیی که شرم نقاهت گشوده است
بر چشم نقش پا مژه پوشد گیاه او
محتاج عرض نیست شکوه غرور عشق
گردون چو استین شکند دستگاه او
نقش قدم نگشته مسیر نمی شود
ایینه داری سر تسلیم راه او
بر سرکشان چرا نفروشیم ناز عجز
ما را شکسته اند به یاد کلاه او
شمعی که محو انجمن انتظار توست
ایینه بر سر مژه بندد نگاه او
بیدل به یاد سرو تو در خون تپید، لیک
موزون نگشت یک الف از مشق اه او
منفعلم برکه برم حاجت خوبش از برتو
ای قدمت بر سر من چون سر من بر در تو
اینه کون و مکان حیرت سیر چمنت
ساغر رنگ دو جهان حسرت گرد سر تو
تاب جمال تو ز کس راست نیاید ز هوس
حلقه گیسوی تو بس چشم تماشاگر تو
محرم ان لعل نشدکام تمنای کسی
غیرتبسم که برد چاشنی از شکرتو
رنگ تو اشفته چوگل در چمن ارزویت
موج تو غلتان چوگهر در طلب گوهر تو
صبح برد تا به کجا پایه ز قطع نفسش
وانشود زین هوسی چند ره منظر تو
نُه فلک ازگردش سرگشته به خمیازه سمر
همت ظرف که کشد باده بی ساغر تو
سعی طلب بی سر و پا جاده تحقیق رسا
سبحه صفت ابله ها خفته برون در تو
خط حساب من و ما راه گشاید ز کجا
صفر نماید به نظر نقطه ای از دفتر تو
بیدل از افسون سخن بلبل باغ چه گلی
رنگ چمن می شکند بوی بهار از پر تو
ای ز عنایت اشکار شخص تو و مثال تو
اینه جمال تو اینه جمال تو
از تب و تاب اب و گل تا تک و تاز جان و دل
ریشه کس نمی دود در چمن خیال تو
چرخ به صد کمند چین بوسه زده است بر زمین
بس که بلند جسته است گرد رم غزال تو
بر در ناز کبریا چند غبار ماسوا
در کف وهم من که داد اینه محال تو
این بم و زیر و قیل و قال نیست به ساز لایزال
نقص و کمال فهم ماست بدر تو و هلال تو
خلق ز سعی نارسا سوخت جبین به نقش پا
برهمه داغ سایه بست سرکشی نهال تو
شیشه ساعت فلک از چه حساب دم زند
راه نفس گرفته است غیرت ماه و سال تو
پیری ام از قد دو تا راه نبرد هیچ جا
هم به در تو می برم حلقه انفعال تو
تشنه بوس ان لبم لیک ز ننگ ناکسی
جرأتم اب می کند از تری زلال تو
باید از اقتضای شوق بر سر غفلتم گریست
از تو جدا چسان شوم تا طلبم وصال تو
طایر اشیان عجز ناز فروش حسرت است
رنگ شکسته می پرد بیدل خسته بال تو
باز چو صبح کرده ام تحفه بارگاه تو
رنگ شکسته ای که نیست قابل گرد راه تو
ذره به بال افتاب تا به سپهر می رود
کیست به خود نمی کند ناز ز دستگاه تو
بسکه شکوه جلوه ات ریخته است ز هر طرف
عکس به روی اینه، اینه درپناه تو
خاک شهید غمزه ات گرد کند چه ممکنست
سرمه نمی شود سفید از مژه سیاه تو
غیر تحیر از جمال اینه را چه می رسد
حیرت ما دلیل ما جلوه تو گواه تو
دل به هزار جلوه ام چهره گشای حیرتست
اینه شکسته ای یافته ام به راه تو
از خط ساغر وفا جز کجی نظر نخواند
هرکه محرفی نخورد از غلط نگاه تو
سادگی جهان رنگ جز تو چه اورد به عرض
هم به زبان ناز توست اینه عذر خواه تو
سعی پر شکستگی طرف عروج ناز اوست
گل به سر امید زد رنگ من از کلاه تو
بیدل از ارزوی دل درد سر نفس مده
دود چراغ کشته است شامه گداز اه تو
نمی گویم به عشرتگاه مجنون جهد پیمارو
غبار خانمان لختی بروب از دل به صحرا رو
جهانی می کشد بر دوش فرصت بار ناکامی
تو هم امروز بنشین در سر این راه و فردا رو
نمی باید سپند مجمر افسردگی بودن
به پستی پایمالی اندکی با ناله بالا رو
چو اواز جرس تجرید ازادی غنیمت دان
برون زین کاروانها دامن خود گیر و تنها رو
پیام یار می اید کنون ننگ است خودداری
عرق واری به حسرت اب کن دل را و از جا رو
تلاش گوهر نایاب جهدی تند می خواهد
اگر مردی به غواصی زن و بیرون دریا رو
درین محفل به نومیدی چه لازم زندگی کردن
دو روزی هر چه پیش اید طرب کن یا ز دنیا رو
نهال گلشن اقبال پر معکوس می بالد
به رنگ شمع سر چندانکه افرازی ته پا رو
جنون حرص بی وضع قناعت بر نمی اید
تسلی دشمنی چون عمر مفلس در تمنا رو
مباش از دستگاه همت اهل فنا غافل
همه گر پشه باشی چون پر افشاندی به عنقا رو
غبار من زحد برداشت ابرام زمینگیری
مبادا عشق فرماید که برخیز از در ما رو
به طبع دوستان یادت گرانی می کند بیدل
به دامان فراموشی بزن دست و ز دلها رو
به پیری هم نی ام غافل ز عشق ان کمان ابرو
حضور قامت خم گشته ایمایی ست زان ابرو
دم تیغی چو اشک از خون من رنگین نمی گردد
مبادا افتد از مستی به فکر امتحان ابرو
مه نو می نماید امشبم از اسمان ابرو
قدح کج کرده می اید اشارتهای ان ابرو
تعالی الله چه نقشی دلفریب است این نمی دانم
که جوهر در دم تیغ است یا ناز اندر ان ابرو
به این انداز در اندیشه صید که می تازد
که عمری شد همان افکنده است ازکف عنان ابرو
اشارت محو حیرت کن که در بزم تماشایش
به رنگ ماه نو در چشم می گردد نهان ابرو
نه گلشن نرگسی دارد نه دریا موج می ارد
به عالم فتنه می کارد همان چشم و همان ابرو
چرا در خاک و خون ننشاندم دردی که من دارم
چو تیر افکنده است از خویش دورم ان کمان ابرو
خرابی می کنم تعمیر نازی در نظر دارم
ز بخت تیره من وسمه ای می خواهد ان ابرو
ز غفلت شکوه ها پرداختم اما نفهمیدم
که خوبان را تغافل گوش می باشد زبان ابرو
جهانی را تحیر بسمل ناز تو می بینم
نمی دانم چه تیغ است اینکه دارد در میان ابرو
به یاد چین ابروی تو دریا را ز امواجش
شکستی می کشد بر دوش چندین کاروان ابرو
اشارت هم به ایمای خیالش بر نمی اید
اگر بر اوج استغنا نباشد نردبان ابرو
به وضع سرکشی لطف تواضع دیده ام بیدل
به چشم مصلحت تیغم به عرض امتحان ابرو
بس رشک قامت او سوخت سر تا پای سرو
موج قمری ریخت از خاکستر اجزای سرو
پیکر ازادی و بار تحمل تهمتست
یک قلم دست تهی می روید از اعضای سرو
ناله ازاد الفت پرور زنجیر نیست
طوق قمری تا کجا خالی نماید جای سرو
نخوت ازادگی دود دماغ کس مباد
یک رک گردن نمایانست سر تا پای سرو
ناله درد طراوت ابیار دل نشد
این چمن بی اب ماند از نارساییهای سرو
شور حسن از ساز عاشق بشنو و خاموش باش
کوکوی قمریست اینجا قلقل مینای سرو
رنگ و بو هم قابل تشریف ازادی نبود
از تکلف دوختند این جامه بر بالای سرو
صفر در معنی الفها را یکی ده می کند
طوق قمری می فزاید قدر استغنای سرو
خاک بر سرکرده عشق و پای درگل ماندحسن
گر بهار این رنگ دارد حیف قمری وای سرو
بیدل اخر خاک می گردد درین حرمانسرا
عارض رنگین گل تا قامت رعنای سرو
بس که یاد قامتت بر باد داد اجزای سرو
ناله قمری شد اخر قد کشیدن های سرو
چیدن دامن درین گلشن گل ازادگی است
کیست تا فهمد زبان عافیت ایمای سرو
مطلب ازادگی ها پر بلند افتاده است
عالمی خم شد به فکر بار ناپیدای سرو
باغبانان قدر ازادی ندانستند حیف
ناله بایستی درین گلشن نشاندن جای سرو
باده را در دامن مینا بهاری دیگر است
اب دارد ابرو تا می رود در پای سرو
شعله ادراک خاکستر کلاه افتاده است
نیست غیر از بال قمری پنبه مینای سرو
بس که موزونان ز شرم قامتت گشتند اب
صورت فواره باید ریخت از اجزای سرو
اینقدر رعنا نمی بالد نهال این چمن
سایه نخل که افتاده ست بر بالای سرو
پای در زنجیر دورش گفتگو ازادگی
بیدل این سطر تکلف نیست جز انشای سرو
ای بسمل طلب پی خون چکیده رو
چون اشک هر قدر روی از خود دویده رو
فرصت در این بهار پر افشان وحشت است
همچون نگه به هر گل و خاری رسیده رو
تا چند هرزه از در هر کوچه تاختن
یک قطره خون شو و ز گلوی بریده رو
امروزت از امل پی فردا گرفته است
ای غافل از غزل به خیال قصیده رو
سعی شرار اینهمه فرصت شمار نیست
یک پر زدن به همت رنگ پریده رو
ای بیخبر ز قامت پیری چه شکوه است
عمری ست بار می کشی اکنون خمیده رو
زبن گرد تهمتتی که نفس نام کرده اند
چون صبح دامنی که نداری کشیده رو
کورانه چند در پی عصیان قدم زدن
شایدکه بازگردی از این راه دیده رو
بی وحشتی رهایی ازین باغ مشکل است
از بوی گل به خویش فسونها دمیده رو
زین خاکدان عروج تو در خورد وحشت است
بر نردبان صبح ز دامان چیده رو
قاصد پیام ما نفس واپسین ماست
گر محرمی ز اینه چیزی شنیده رو
بیدل به هر طرف کشدت کاتب قضا
مانند خامه یک خط بینی کشیده رو
ای بیخبر به درد دل ما رسیده رو
شور سپند محفل حسرت شنیده رو
از پیچ و تاب دام هوس احتراز کن
زین دود همچو شعله غبار کشیده رو
زین گلستان که رنگ بهارش ندامتست
محمل به دوش اه چو صبحی دمیده رو
اخر ازین زیانکده نومید رفتنست
خواهی رفیق قافله خواهی جریده رو
در گلشنی که رنگ بهارش ندامت ست
ای شبنم بهار تماشا ندیده رو
چون شعله در طریق فنا اضطراب چیست
ضبط نفس کن و قدمی ارمیده رو
در تنگنای خانه گردون هلال وار
خواهی سرت به سقف نیاید خمیده رو
ای صبح کاروان فنا سخت بیکس است
بر روی خود همان نفس خود دیده رو
کیفیت گداز دل از می رساتر است
یک جرعه از قرابه ما هم چشیده رو
شاید ز ترک جهد به جایی توان رسید
گامی در این بساط به پای بریده رو
ما از در امید وصالت نمی رویم
گو دل به حسرت اب شو و خون ز دیده رو
پیغام حسرت من بیدل رساندنی است
ای اشک یار می رود اینک دویده رو
همچون نفس به اینه دل رسیده رو
یعنی درین مکان نفسی واکشیده رو
تسلیم خضر مقصد موهوم ما بس است
چون سایه سر به خاک نه و ارمیده رو
اخر به خواب نیستی از خوبش رفتنی است
باری فسانه من و ما هم شنیده رو
زبن دشت خارها همه بر باد رفته اند
از خود چو سیل بر اثر اب دیده رو
عالم تمام معبد تسلیم بیخودی ست
هر سو روی به سجده اشک چکیده رو
تا سر بر اری از چمن مقصد جنون
بر جاده های چاک چو جیب دریده رو
در خرقه گدایی و درکسوت شهی
سوزن صفت ز تار تعلق جریده رو
سیر بهار میکده نازت ارزوست
گامی ز خود برون چو دماغ رسیده رو
گلچینی بهار طرب بی تعلقی ست
چون گردباد دامن از این دشت چیده رو
بال امید بسمل این عرصه بسته نیست
پرواز اگر دری نگشاید تپیده رو
رنج خیال مصلحت ساز زندگی ست
باری گهی که نیست به دوشت کشیده رو
بیدل عنان عافیت ماگسسته است
مانند ریشه زیر زمین هم دویده رو
نامنفعلی گریه کن و چون مژه تر شو
خشک است جبین یک دو عرق اینه گر شو
حیف است رعونت دمد از جوهر ذاتت
گرتیغ کنندت تو چو ایینه سپر شو
جبیی که نداری نفسی نذر جنون کن
گر شب دمد از محفل امکان تو سحر شو
تسلیم ز احباب تغافل نپسندد
گرنیست ادب سر به زمین دست به سر شو
ضبط من و ما انجمن ارای شهود است
چون سرمه زتنبیه زبان نور نظرشو
گر حسن کلام اینه دار دم پیری ست
در خلق ضیافتکده شیر و شکر شو
ای بیخبر از صحبت جاوید قناعت
مستسقی بیحاصلی اب گهر شو
امید سلامت به جز افات ندارد
کشتی شکن و ایمن از امواج خطر شو
خواب عدمت به که فراموش نگردد
از بیضه برون در طلب بالش پر شو
در نامه و پیغام یقین واسطه محو است
بر هرکه رسانی خبر از یار خبر شو
هر حرف جنون تهمت صد پست و بلند است
ای نقطه تحقیق توبی زیر و زبر شو
بیدل به تکلف ره صحرای عدم گیر
زان پیش که گویند ازین خانه به در شو
ای پرفشان گرد نفس چندی شرار سنگ شو
ناقدردان راحتی بر خود زبان ننگ شو
جولان چه دارد در نظر غیر از تلاش درد سر
یک ره پس زانوی خم بنشین و عذر لنگ شو
فریاد کوس و کرنا می گویدت کای بی حیا
زبن دنگ دنگ روز و شب گر کر نگشتی دنگ شو
همت نمی چیند غنا بر عشوه پا در هوا
چون صبح گرد رفته ای گو یک دو دم اورنگ شو
می دان قدر این و ان دیدی زمین و اسمان
گر کهنه ات خواهی گران با ذره ای همسنگ شو
گلچینی باغ یقین گر نیست تسکین افربن
اوهام را هم کم مبین خود روی دشت بنگ شو
شوق جنون تاز ترا کس نیست تا گیرد عنان
یکچند منزل در قدم گرد ره و فرسنگ شو
بر معرفت نازیدنت دور است از فهمیدنت
چون عکس نتوان دیدنت ایینه گوهر رنگ شو
ایینه داران جنون دارند یک عالم فسون
هر چند جهل ایی برون سرکوب صد فرهنگ شو
ای بوی موهومی چمن کم نیست سیر وهم ظن
باری به ذوق پر زدن هنگامه ساز رنگ شو
بیدل به یاد زلف او گر ناله ای سر می کنم
تسلیم گوشم می کشد کای بی ادب خود چنگ شو
نمی گویم قیامت جوش زن یا شور توفان شو
ز قدرت دست بردار انچه بتوانی شدن ان شو
برار از عالم تمثال امکان رخت پیدایی
تو کار خویش کن گو خانه ایینه ویران شو
جمال بی نشان در پرده دل چشمکی دارد
که در اندیشه ما خاک گرد و یوسفستان شو
جنون از چشم زخم امتیازت می کند ایمن
بقدر بوی یک گل از لباس رنگ عریان شو
به بیقدری ازبن بازار سودی می توان بردن
گرانی سنگ میزان کمالت نیست ارزان شو
درین محفل به اظهار نیاز و ناز موهومی
هزار ایینه است از هرکجا خواهی نمایان شو
طریق عشق دشوارست از ایین خرد بگذر
حریف کفر اگر نتوان شدن باری مسلمان شو
ز گیر و دار امکان وحشتی تا کنج زانویی
به فکر چین دامن گر نمی افتی گریبان شو
هزار ایینه چون طاووس می خواهد تماشایت
بقدر شوخی رنگی که داری چشم حیران شو
به بزم جلوه پیمایی حیا ظرفی دگر دارد
حباب این محیطی در گشاد چشم پنهان شو
ز ساز محفل تحقیق این اواز می اید
که ای اهنگ یکتایی ازین نُه پرده عریان شو
گر از سامان اقبال قناعت اگهی بیدل
به کنج چشم موری واکش و ملک سلیمان شو
کجایی ای جنون ویرانه ات کو
خس و خاریم اتشخانه ات کو
الم پیمایم از کم ظرفی هوش
شراب عافیت پیمانه ات کو
تو شمع بی نیازبها بر افروز
مگو خاکستر پروانه ات کو
اگر اشکی چه شد رنگ گدازت
و گر اهی رم دیوانه ات کو
اگر ساغر پرست خواب نازی
چو مژگان لغزش مستانه ات کو
گرفتم موشکاف زلف رازی
زبان بینوای شانه ات کو
ز هستی تا عدم یک نعره واری
ولیکن همت مردانه ات کو
کمان قبضه افاقی اما
برون از خود سراغ خانه ات کو
بساط و هم واچیدن ندارد
نوا افسانه ای افسانه ات کو
حجاب اشنایی قید خویش است
زخود گر بگذری بیگانه ات کو
ندارد این قفس سامان دیگر
گرفتم اب شد دل دانه ات کو
سرت بیدل هوا فرسود راهیست
دماغ کعبه و بتخانه ات کو
ما غربت اشیانیم ای بلبلان وطن کو
هر چند پر فشانیم پرواز ان چمن کو
از شمع بزم مقصود نی شعله ای ست نی دود
باید پری به هم سود پروانه سوختن کو
ما را برون ان در پا در هوا خروشی ست
انجاکه خلوت اوست امکان یاد من کو
چندی به قید هستی مفت است رقص و مستی
هر گه قفس شکستی اشغال پر زدن کو
افسانه گرم دارد هنگامه توهم
از بوی یوسف امروز جز حرف پیرهن کو
خلقی به وهم هستی نامحرم عدم ماند
هر حرف کز لبش جست نالید کان دهن کو
صورت پرستی از خلق برد امتیاز معنی
هر چند کعبه سنگ است تسکین برهمن کو
ایینه داری وهم برق افکن شعور است
از شمع اگر بپرسی می کند انجمن کو
عمر و شرار یکسر محمل کش وداعند
ای برقتاز فرصت جز رفتن امدن کو
سر رشته ای ندارد پیچ و خم تعلق
از طره ام نشان ده تا گویمت شکن کو
تسکین هر غباری بر دامنی نوشتند
اواره گرد یأسم یارب نصیب من کو
بید ل لباس هستی تاکی شود حجابت
ای غره تعین ان خرقه کهن کو
ای فکر نازکت را شبهت کمینی از مو
تشویش عطسه تا کی مانند بینی از مو
در کارگاه فطرت نام شکست ننگست
باید قلم نبندد نقاش چینی از مو
دل اتش تو دارد ضبط نفس چه حرفست
اخگر نمی پسندد نقش نگینی از مو
نیرنگ التفاتت مغرور کرد ما را
افسون افتاب است مار افرینی از مو
تعظیم ناتوانان دشواریی ندارد
بر عضوها گران نیست بالا نشینی از مو
کم نیست شخص ما را در کسوت ضعیفی
از رشته دامنیها یا استینی از مو
بالیدم از تخیل سرکوب اسمانها
بر خود نچیدم اما فرق یقینی از مو
عمریست ناتوانان ممنون ان نگاهند
ای دیده مروت زحمت نبینی از مو
ما را شکیب دل برد انسوی خود فروشی
شبگیر کرد بیدل اواز چینی از مو
این قلمرو اندوه کارگاه راحت نیست
هرکه فکر بالین کرد یافت زیر سر زانو
یک مژه به صد عبرت شرم چشم ما نگشود
حلقه وار ته کردیم بر هزار در زانو
گل دمیده ایم اما رنگ و بو پشیمانی است
بود غنچه ما را عالم دگر زانو
زین تلاش پا درگل کو ره وکجا منزل
همچو شمع پیمودیم شام تا سحر زانو
دل ادبگه نازست دعوی هوس کم کن
بایدت زدن چون موج پیش این گهر زانو
شوخی تمیز از ما وضع امن نپسندید
ورنه سلک این کهساربود سر به سر زانو
بسته ام کمر عمری ست بر حلاوت تسلیم
بند بند من دارد همچو نیشکر زانو
عذر طاقت است اینجا قدردان جمعیت
پای تا نیارد خم نیست در نظر زانو
فکر سرنوشت من تا کجا تریها داشت
تا جبین به بار امدگشت چشم تر زانو
شب زکلفت اسباب شکوه پیش دل بردم
گفت برنمی دارد درد سر مگر زانو
تا به کی هوس تازی چند هرزه پردازی
طایران رها کردند زیر بال و پر زانو
مشق معنی ام بیدل بر طبایع اسان نیست
سر فرو نمی ارد فکر من به هر زانو
از بسکه ضعف طاقت بوسید روی زانو
خط جبین غلط خورد اخر به موی زانو
ابم در ین ادبگاه از شرم غفلت شرم
سر بر هوا نشاید تسلیم خوی زانو
کو معبد حضوری کز ما برد رعونت
صد حیف پیرگشتیم در جستجوی زانو
هر جلوه را درین بزم ایینه است منظور
تمثال دل مجو بید نادیده روی زانو
شکر قد دوتایم امروز فرض گردید
عمریست می کشیدم گردن به سوی زانو
مشق دبیر اسرار چندین نشست دارد
اما نمی توان خواند حرف مگوی زانو
چون برگ گل به یادت یک صبح غنچه بودم
شد عمر در جبینم خفته ست بوی زانو
زین فکرهای باطل چیزی نمی گشاید
گیرم فتاده باشم سر درگلوی زانو
بیحاصلان سرا پا اندوه در کمینند
چیزی نروید از بید جز ارزوی زانو
تغییر وضع تسلیم بر غنچه هم ستم کرد
یارب پی چه راحت گشتم عدوی زانو
بیدل چو موج گوهر در فکر خوبش خشکم
پیشانی ام قدح زد اما به جوی زانو
بر شعله تا چند نازیدن کاه
در دولت تیز مرگی ست ناگاه
صد نقص دارد ساز کمالت
چندین هلال است پیش و پس ماه
در فکر خویشیم ازادگی کو
ما را گریبان افکنده در چاه
یارب چه سحر است افسون هستی
از هیچ بودن کس نیست اگاه
بر غفلت خلق خفت مچینید
منظور نازست ایینه شاه
دل صید عشق است محکوم کس نیست
عمری تپیدیم تا خاک گشتیم
فرسنگها داشت این یک قدم راه
از صبح این باغ شبنم چه دارد
جز محمل اشک بر ناقه اه
بر طبع ازاد ظلمست الفت
تا عمر باقیست عذر از نفس خواه
ای ناله خاموش در خانه کس نیست
یک حرف گفتیم افسانه کوتاه
بیدل چه گویم از یأس پیری
چون شمعم از صبح روز است بیگاه
بسکه می جوشد ازین دریای حسرت حب جاه
قطره هم سعی حبابی دارد از شوق کلاه
می رود خلقی به کام اژدر از افسون جاه
شمع را سرتا قدم در می کشد اخر کلاه
گیرودار محفل امکان طلسم حیرتی ست
تا مژه خط می کشد این صفحه می گردد سیاه
گرد صحرا از رم اهو سراغی می دهد
رفتن دل را شکست رنگ می باشد گواه
عالمی در انتظار جلوه ات فرسوده است
جوهر ایینه هم می ریزد از دیوار کاه
اینقدر جهدم به ذوق نشئه عجز است و بس
همچو پرواز از شکست بال می جویم پناه
نیست غافل معنی اسایش از بیطاقتان
درکمین کاروان خفته ست منزل سر به راه
بسکه پیچ و تاب حسرت در نفس خون کرده ام
تیغ جوهردار عریان می کنم در عرض اه
جوهر ایینه ای درگرد پیغامم گم است
ناله من می رود جایی که می گردد نگاه
گر سلامت خواهی از ساز تظلم دم مزن
دادرس در عهد ما سنگ است و مینا دادخواه
این زمان عرض کمال خلق بی تزویر نیست
جوهر ایینه ابی دارد اما زیرکاه
طبع روشن بیدل از بخت سیاهش چاره نیست
تا ابد رنگ کلف نتوان زدود از روی ماه
در شکنج عزتند ارباب جاه
اب گوهر بر نمی اید ز چاه
نخوت شاهی دهان اژدهاست
شمع را در می کشد اخرکلاه
عمرها شد می تپد بی روی دوست
چون رگ یاقوت در خونم نگاه
در خیالش محو شد اثار من
این کتان را شست اخر نور ماه
در ادبگاه خم ابروی او
ماه نو دارد زبان عذر خواه
خانه مجنون ما هم دود داشت
روزن چشم غزالان شد سیاه
شعله ی ما را درین افت سرا
جز به خاکستر نمی باشد پناه
ناامیدی دستگاه زندگیست
تاروپود کسوت صبح است اه
شرم دار ای سرکش از لاف غرور
نیست بال شعله ات جز برگ کاه
باغ و بستان پر مکرر می شود
جانب دل هم نگاهی گاه گاه
در تماشاخانه ایینه ام
می شود جوهر چو می سوزد نگاه
عشق را بر نقص استعداد من
گریه ابر است بر حال گیاه
می گدازد شمع و از خود می رود
کای به خود واماندگان این است راه
دم مزن بیدل اگر صاحبدلی
محرم ایینه راکفر است اه
عالم و این تردماغیهای جاه
شبنمی پاشید بر مشتی گیاه
مرگ غافل نیست از صید نفس
اتش از خس برنمی دارد نگاه
سرزمین شعله کاران گلخن است
کشت ما را دود می باشد گیاه
زندگانی از نفس جان می کند
عمرها شد می کشم یوسف ز چاه
ناامیدی فتح باب عشرت است
خنده لب وا می کند از حرف اه
ای زبان لافت افسون سلوک
باشد از مقراض مشکل قطع راه
باده روشن مشربی وانگاه دُرد؟
پرتو خورشید و مه، وانگه سیاه
بی زبانی از خجالت رستن است
عذر تا باقیست می بالد گناه
جستجو ایینه دار مقصد است
می شوی منزل اگر افتی به راه
نازکن گر فکر خویشت ره نزد
ازگریبان غافلی بشکن کلاه
نرخ بازارکرم نشکستنی ست
گر دلت چیزی نخواهد عذر خواه
بیدل از غفلت کسی را چاره نیست
سایه ای دارد گدا تا پادشاه
گر نفس چیند به این فرصت بساط دستگاه
چون سحر بر ما شکستن می رسد پیش از کلاه
سینه صافی می شود بی پرده تا دم می زنم
در دل ما چون حباب ایینه پرداز است اه
ما و من اخر سواد یأس روشن می کند
خلقی از مشق نفس ایینه می سازد سیاه
صاحب دل کیست حیرانم درین غفلت سرا
اینه یک گل زمین است و جهانی خانه خواه
گرگشایی دیده انصاف بر اقبال ظلم
همچواتش اخگر است و شعله ان تخت وکلاه
اوج اقبال شهنشاهی توهم کرده است
بر سر مژگان نم اشکی چکیدن دستگاه
استخوان چرب و خشکی هست کز خاصیتش
سگ توجه بر گدا دارد هما بر پادشاه
ای هوس رسوایی دیبا و اطلس روشن است
بیش ازین از جامه عریانی ام عریان مخواه
با شکوه اسمان گردن نیفرازد زمین
خاک باید بود پیش رفعت ان بارگاه
محرم راز کرم نتوان شدن بی احتیاج
در پناه رحمت اخر می برد ما را گناه
بی گداز نیستی صورت نبندد اگهی
شمع این محفل سراپا سرمه است و یک نگاه
گر به این رنگست بید ل رونق بازار دهر
تا قیامت یوسف ما برنمی اید زچاه
ننگ دنیا برندارد همت معنی نگاه
تا بصیرت بر دیانت نیست معراج است جاه
زبن چمن رشکی ست بر اقبال وضع غنچه ام
کز شکست دل دهد ارایش طرف کلاه
طالب وصلیم ما را با تسلی کار نیست
ناله گر از پا نشیند اشک می افتد به راه
درگلستانی که تخمی از محبت کاشتند
زخم می بالد گل اینجا ناله می روید گیاه
نقشبندان هوس را نسبتی با درد نیست
خامه تصویر نتواند کشیدن مدّ اه
مایه یمنی ندارد دستگاه اگهی
خانمان مردمان دیده می باشد سیاه
جلوه فرش توست اگر از شوخ چشمی بگذری
می شود ایینه چون هموار می گردد نگاه
تا ابد محو شکوه خلق باید بود و بس
شاه ما ایینه می پردازد ازگرد سپاه
بی تماشا نیست حیرتخانه ناز و نیاز
عشق اینجا اه اهی دارد انجا واه واه
چون نگه دردیده حیران ما مژگان گمست
جوهر ایینه در دیوار حل کرد ست کاه
سایه و تمثال محسوب زیان و سود نیست
حیف خورشید ی که پرتو باز می گیرد ز ماه
زبرگردون هرزه شغل لهو باید زیستن
غیر طفلی نیست بیدل مرشد این خانقاه
بسکه ما را بر ان لقاست نگاه
عالمی را به چشم ماست نگاه
حیرت امروز بی بلایی نیست
از مژه دست بر قفاست نگاه
مایه بینش است ضبط نفس
گر به شبنم تند هواست نگاه
بی صفا زنگ برنمی خیزد
مژه بسته را عصاست نگاه
حرص معنی شکار عبرت نیست
دیده دام را کجاست نگاه
فکر رحلت خجالتی دارد
دم رفت ن به پیش پاست نگاه
غنچه شو چشم ازین و ان بربند
که درین باغ خونبهاست نگاه
بال شوق رسا تری نکشد
همچو شبنم سرشک ماست نگاه
بزم ما بسکه محو جلوه اوست
شیشه گر بشکنی صداست نگاه
حسرت حسن نو خطی داریم
طالب جنس توتیاست نگاه
مژده دستی بلند خواهد کرد
چشم وا می کنم دعاست نگاه
بیدل افسانه دگر متراش
با همین رنگ اشناست نگاه
تار پیراهن حیاست نگاه
کاسه چشم را صداست نگاه
حیرت ایینه زمینگیری ست
مژه تا نیست بی عصاست نگاه
شبنم من به وصل گل چه کند
که ز چشم ترم جداست نگاه
همه افاق نرگسستان ست
چشم گو باز شو کجاست نگاه
بی تمیزی تمیزها دارد
کور را مسح دست و پاست نگاه
نیست نقشی برون پرده خاک
حیرتست این که بر هواست نگاه
حاصل ما در این تماشاگاه
انتها حیرت، ابتداست نگاه
مژه بسته اشیان غناست
ورنه هر جا رسد گداست نگاه
فطرتت پای در رکاب هواست
که ترا بر پر هماست نگاه
کثرت جلوه مفت دیدنها
گر کند احولی بجاست نگاه
شمع فانوس انتظار توایم
گرد پرواز رنگ ماست نگاه
زندگی ساز جلوه مشتاقی ست
شمع را رشته بقاست نگاه
بس که عالم بهار جلوه اوست
بر رخ اوست هرکجاست نگاه
بید ل از جلوه قانعم به خیال
چه توان کرد نارساست نگاه
تا به شوخی نکشد زمزمه ساز نگاه
مردمک شد ز ازل سرمه اواز نگاه
در تماشای توام رنگ اثر باختن است
همچو چشمم همه تن گرد تک و تاز نگاه
گر همه اب بود اینه بینایی کو
نرسد اشک به کیفیت انداز نگاه
دیگر از عاقبت تشنه دیدار مپرس
هست از خویش برون تاختن ناز نگاه
همچو شمعی که کند دود پس از خاموشی
حسرتت زمزمه ای می کشد از ساز نگاه
طوبی از سایه ناز مژه ام می بالد
چقدر سرو توام کرده سرافراز نگاه
مشق جمعیت دل قدرت دیگر دارد
بر فسلک نیز نلغزید رسن باز نگاه
غم اسباب تعلق نکشد صاحب دل
مژه صیقل نزند اینه پرداز نگاه
گرد غفلت مشکافید که در عرصه رنگ
بی نشانی ست خطای قدرانداز نگاه
چون شرارم چقدر محمل ناز اراید
یک تپش گرد دل و یک مژه پرواز نگاه
بیدل از نور نظر صافی دل مستغنی ست
کسب بینش نکند اینه ناز نگاه
گر دهد رنگ تماشای تو پرواز نگاه
خیل طاووس توان ریخت ز پرواز نگاه
قید یک حلقه زنجیر خیالی است محال
دیده تا چندکند منع جنون تاز نگاه
عمرها شد که به ان جلوه مقابل شده ام
می رسد بر من حیران چقدر ناز نگاه
حیرت اینه ام مهر نبوت دارد
تاب دیدار تو بس شاهد اعجاز نگاه
دور باش عجبی داشت شکوه حیرت
دل هم اگاه نشد از چمن راز نگاه
اشیان می شود از وحشت شوقم پ رو بال
مژه خمیازه کش است از پی پرواز نگاه
در نهانخانه دل مژده دیداری هست
می کشدگوش من از اینه اواز نگاه
شوق بیتاب نسیم چه بهارست امروز
می کشم بوی گل از شوخی انداز نگاه
راز مخموری دیدار نهان نتوان داشت
صد زبان در مژه دارد لب غماز نگاه
چون شرر چشم به ذوق چه گشایم بیدل
من که انجام نفس دارم و اغاز نگاه
در محیطی کز فلک طرح حباب انداخته
کشتی ما را تحیر در سراب انداخته
با دو عالم شوق بال بسملی اسوده ایم
عشق بر چندین تپش از ما نقاب انداخته
بر شکست شیشه دلهای ما رحمی نداشت
انکه در طاق خم ان زلف تاب انداخته
تاکجاها بایدم صید خموشی زیستن
در غبار سرمه چشمش دام خواب انداخته
نقشی از ایینه کیفیت ما گل نکرد
دفتر ما را خجالت در چه اب انداخته
هستی ما را سراغ از جلوه دلدار پرس
این کتان ایینه پیش ماهتاب انداخته
غیر شور ما و من بر هم زنی دیگر نداشت
عیش این بزمم نمکها در شراب انداخته
گر نباشد حرص عالم بحر مواج غناست
تشنگی ما را به توفان سراب انداخته
رخت همت تا نبیند داغ اندوه تری
سایه ما خویش را در افتاب انداخته
ای خیال اندیش مژگان اندکی مژگان بمال
می فشارد چشم من رخت در اب انداخته
ما و عنقا تا کجا خواهیم بحث شبهه کرد
لفظ ما بیحاصلی دور از کتاب انداخته
یک نگه کم نیست بیدل فرصت عمرشرار
اسمان طرح درنگم در شتاب انداخته
ای به اوج قدس فرش استان انداخته
سجده در بارت زمین بر اسمان انداخته
هرکجا پایی به راهت برده عجز لغزشی
بر سپهر ناز طرح کهکشان انداخته
شمع خلوتگاه یکتایی به فانوس خیال
کرده مژگان باز و اتش در جهان انداخته
دستگاه حیرتت در چارسوی اگهی
جنس هر ایینه بیرون دکان انداخته
ای بسا فطرت که در پرواز اوج عزتت
جسته زین نه بیضه بر در اشیان انداخته
هرکسی اینجا به رنگی خاک برسرمی کند
ابروی فکر در جوی بیان انداخته
حیرت بی دست و پایان طلب امروز نیست
موج گوهر بحرها را برکران انداخته
در بساطی کز هجوم بی دماغیهای ناز
یکصدا صد کوه در پای فغان انداخته
چون سحر خلقی جنون کرده ست و از خود می رو د
بر نفس بار دو عالم کاروان انداخته
تا کری گیرد ره شور محیط گیرودار
قطره ابی حلقه در گوش شهان انداخته
تا نچیند ازگل و خار تعین انفعال
انس بویی در دماغ بیدلان انداخته
صنعت عشقست کز ایینه سازیهای شوق
کرده دل را اب و تشویشی در ان انداخته
خواب و بیداری که جز بست و گشاد چشم نیست
راه هستی تا عدم شب در میان انداخته
چرخ را سرگشته ذوق طلب فهمیده ایم
غافلیم از مقصد خاک عنان انداخته
عالم یکتاست اینجا معرفت در کار نیست
خودسریها فهم ما را درگمان انداخته
سعی فطرت نارسا و عرصه تحقیق تنگ
درکمان جویید تیر بر نشان انداخته
با پری جزغیرت ناموس مینا هیچ نیست
اگهی بر مغز بار استخوان انداخته
تا نمی سوزیم بیدل پرفشانیها بجاست
مشرب پروانه ایم اتش به جان انداخته
چیست گردون کاینقدر در خلق غوغا ریخته
سرنگون جامی به خاک تیره صهبا ریخته
گرد ما صد بار از صحرای امکان رفته اند
تا قضا رنگی برای نام عنقا ریخته
اه از این حرص جنون جولان که از سعی امل
خاک دنیا برده و بر فرق عقبا ریخته
قطع امید قیامت کن که پاس مدعا
در غبار دی هزار امروز و فردا ریخته
تا نیفشانی به سر خاک بیابان امید
جمع نتوان کرد اب روی صد جا ریخته
زیر دیوار که باید منت راحت کشید
سایه مو هم شبیخون بر سر ما ریخته
حسرت تعمیر بنیاد قناعت داشتیم
خاک ما را کرده گِل اب رخ ما ریخته
گر مروت مشربی با چین پیشانی مساز
از تُنُک رویی دم شمشیر خون ها ریخته
از ازل گمگشته اغوش یکتای توام
تا به کی جویم کف خاکی به دریا ریخته
تا ز هر عضوم سجود استانت گل کند
پیکری چون اب می خواهم سراپا ریخته
تا توانی بیدل از تعظیم دل غافل مباش
شیشه گر نقد نفس در جیب عنقا ریخته
به دست تیغ تو تا خون من حنا بسته
به حیرتم که عجب خویش را بجا بسته
چه سان به روی تو مرغ نظر کند پرواز
که حیرت از مژه اش رشته ها به پا بسته
به دل ز شوق وصالت صد ارزو دارم
ولی ادب ره تقریر مدعا بسته
فراق بیگنهم کشت و نقد داغ خطا
به گردن دل خون گشته خون بها بسته
ز جیب ناز خطش سر برون نمی ارد
که عقد عهد به خلوتگه حیا بسته
چو شمع تا به فنا هیچ جا نیاسایم
مرا سریست که احرام بوریا بسته
تن از بساط حریرم چگونه بندد طرف
که دل به سلسله نقش بوربا بسته
بهار بوسه به پای تو داد و خون گردید
نگه تصور رنگینی حنا بسته
به وادی طلب نارسایی عجزیم
که هرکه رفته زخود خویش را به ما بسته
کدام نقش که گردون نبست بی ستمش
دلی شکسته اگر صورت صدا بسته
مگر ز زلف تو دارد طریق بست و گشاد
که بیدل اینهمه مضمون دلگشا بسته
به تو نقش صحبت ما، چقدر بجا نشسته
توبه ناز و ما دراتش، تو به خواب وما نشسته
سرو برگ جرات دل به ادب چرا نسوزد
که سپند هم به بزمت زتپش جدا نشسته
چه قیامت است یارب به جهان بی نیازی
که ز غیب تا شهادت همه جا گدا نشسته
چه نهان، چه ا شکارا نبری خیال وحدت
که زدیده تا دل اینجا همه ما سوا نشسته
مرو ای نگه به گلشن که به روی هر گل انجا
ز هجوم چشم شبنم عرق حیا نشسته
چو عدو زند دو زانو نخوری فریب عجزش
که به قصد جان تفنگی به سر دو پا نشسته
همه امشبت مهیا تو در انتظار فردا
نکنی که نقش وهمت ز امل کجا نشسته
به رهی که برق تازان همه نقش پای لنگند
به کجا رسیده باشم من بی عصا نشسته
به هزار خون تپیدم که به ابله رسیدم
چقدر بلند چیند سر زیر پا نشسته
هوس کلاه شاهی ز سرت برار بیدل
به چه نازد استخوانی که بر او هما نشسته
به غبار این بیابان نه نشان پا نشسته
به بساط ناتوانی همه نقش ما نشسته
سر راه ناامیدی نه مقام انتظار است
دل بینوا ندانم به چه مدعا نشسته
ز هجوم رفتگانم سر و برگ عافیت کو
که صدای پا به گوشم چو هزار پا نشسته
به چه دلخوشی نگریم ز چه خرمی نسوزم
که در انجمن چو شمعم ز همه جدا نشسته
چو حباب عالمی را هوس کلاه داری ست
به دماغ پوچ مغزان چقدر هوا نشسته
به غرور هستی ای صبح مگذر درین گلستان
که صد اینه به راهت نفس ازما نشسته
ره ناله نیست اسان به خیال قطع کردن
که نی از گره درین ره به هزار جا نشسته
به سجود ان دو ابرو نه من وتو سر به خاکیم
به عروج اسمان هم مه نو دو تا نشسته
گل زخم ناوک او چقدر بهار دارد
که چو حلقه بر در دل همه دلگشا نشسته
چو به کام نیست دنیا چه زنیم لاف ترکش
نتوان نشاند دامن به غبار نانشسته
مکش ای سپهر زحمت به تسلی مزاجم
که به صد تحیر اینجا نگهی ز پا نشسته
چه تأملست بیدل پر شوق برفشانیم
که غبارها درین ره به امید ما نشسته
غبار خط زلعل او به رنگی سر براورده
که پنداری پر طوطی سر از شکر براورده
برون اورد چندین نقش دلکش خامه قدرت
به ان رنگی که دارد عارضش کمتر براورده
به یاد شمع رخسارش نگاه حسرت الودم
به هر مژگان زدن پروانه واری پر بر اورده
چسان در پرده دارم حسرت طفلی که نیرنگش
تامل تا نفس دزدد سرشکم سر بر اورده
ندارم بر جهان رنگ دام ارزو چیدن
که پروازم چو بوی گل ز بال و پر بر اورده
ز تشویش توانایی برون ا کز هلال اینجا
فلک هم استخوان از پهلوی لاغر براورده
چه سازد بوی گل گر نشنوی از سازش اهنگی
ضعیفی اه ما را هر نفس بر در براورده
به وضع فقر قانع بودن اقبال غنا دارد
یتیمی گرد ادبار از دل گوهر براورده
تو هم از ناتوانی فرش سنجابی مهیا کن
چو اتش کز شکست رنگ خود بستر براورده
به سامان غنا می نازم از اقبال تنهایی
دل جمعم به رنگ خوشه یک لشکر براورده
به طعن اهل دل معذور باید داشت زاهد را
چه سازد طبع انسانی که چرخش خر براورده
چه جای خسّت مردم که گل هم درگلستانها
به صد چاک جگر از کیسه مشتی زر براورده
تغافل را ز امداد کسان برگ قناعت کن
مروت عمرها شد رخت ازین کشور براورده
حباب پوچ هم بیدل تخیل ساغرست اینجا
سر بی مغز ما را صاحب افسر براورده
نپنداری همین روز و شب از هم سر براورده
جهانی را خیال از جیب یکدیگر براورده
هوس ایینه عشق است اگر کوشش رسا افتد
سحاب از دامن الوده چشم تر براورده
درین گلشن ندارد غنچه تاگل انقدر فرصت
فلک صد شیشه را در یک نفس ساغر براورده
حلاوت ارزو داری در مشق خموشی زن
گره گردیدن از اغوش نی، شکر براورده
به دامن پا کشیدی عیش ازادی غنیمت دان
ازین دریا چه کشتی ها که بی لنگر براورده
ز رفتارت بساط این چمن رنگینیی دارد
که تا نقش قدم روشن شودگل سربراورده
صدف در بحر هنگام شکر پردازی لعلت
فراهم کرده موج خجلت وگوهر براورده
فریب موج سیرابی مخور از چشمه احسان
طمع زین اب خلقی را به خشکی تر براورده
به رنگ خامه تصویر سامان چه نیرنگم
که هر مویم سری از عالم دیگر براورده
ز اوج عالم عنقا مگر یابی سراغ من
که پروازم از این نه اشیان برتر براورده
مگر از بیخودی راه امیدی واکنی ورنه
شعور اب و گل بر روی خلقی در براورده
سپهر مجمری تا گرمی سامان کند بیدل
دلم را کرده داغ حسرت و اخگر براورده
غبارم برنمی خیزد ازین صحرای خوابیده
اسیرم همچو جولان در طلسم پای خوابیده
به غیر از نقش پا جایی ندارد جاده پیمایی
تو هم ته جرعه ای بردار ازین مینای خوابیده
به یاد شام زلفت هر کجا چشمی به هم سودم
رگ خواب پریشان گشت مژگانهای خوابیده
با این قامت قیامت نیست ممکن گردن افرازد
به مژگان تو یعنی فتنه ای بر پای خوابیده
هدایت خلق غافل را بلای دیگر است اینجا
بجز تکلیف بیداری مدان ایذای خوابیده
درین وحشتسرا موج گهر هم عبرتی دارد
به پهلو می رود عمری زیان فرسای خوابیده
به شمع اگهی یک بار نتوان دامن افشاندن
که غفلت نیز چندی گرم دارد جای خوابیده
غبارم اوج گیرد تا سر از خجالت برون ارم
چو محمل بی سبب پامالم از اعضای خوابیده
ز جهل و دانشم فرق دویی صورت نمی بندد
به معنی غافل بیدارم و دانای خوابیده
ز سعی نارسا مشق ندامت می کنم بیدل
عصای ناله شد اخر چوکوهم پای خوابیده
ندیدم در غبار و دود این صحرای خوابیده
بجز خواباندن مژگان ره پیدای خوابیده
زمینگیر ی چه امکانست باشد مانع جهدم
به رنگ سایه ام من هم جهان پیمای خوابیده
اگر اسودگی می خواهی از طاقت تبرا کن
طریق عافیت در پیش دارد پای خوابیده
جهان بیخودی یکرنگ دارد جهل و دانش را
تفاوت نیست در بنیاد نابینای خوابیده
عدم تعطیل جوش هستی مطلق نمی گردد
نفس چون نبض بیدار است د ر اعضای خوابیده
چنان در خود فرو رفتم به یاد چشم مخموری
که جوشد از غبارم ناز مژگانهای خوابیده
ز غفلت چند خو اهی زندگی را منفعل کردن
که غیر از مرگ رو شن نیست جز سیمای خوابیده
دل ارام چون بر خاک زد بنیاد هستی را
نفس پامال شد زین صورت دیبای خوابیده
نماند از قامت خم گشته در ما رنگ امیدی
تنک کردیم برگ عیش ازین صحرای خوابیده
زحرف و صوت مردم بوی تحقیقی نمی اید
به هذیان کن قناعت از لب گویای خوابیده
ز شکر عجز بیدل تا قیامت برنمی ایم
به رنگ جاده منزل کرده ام در پای خوابیده
به رشته ات اثر وهم مدعاست گره
تو گر زبند هوس واشوی کجاست گره
طلسم وحشتی ای بیخبر چه خود رایی ست
که شبنم تو به بال و پر هواست گره
ز ارمیدگی دل فریب امن مخور
به هر شراری ازین سنگ شعله هاست گره
ره تردد اقبال کیست بگشاید
که از قلمرو ما تا پر هماست گره
نکرد سعی نفسها علاج کلفت دل
گداخت تار و ز سختی همان بجاست گره
ادب نفس شمر انتظار جلوه کیست
چو شمع بر سر مژگان نگاه ماست گره
سپند خوبش براتش زدیم و خاک شدیم
هنوز بر لب ما عرض مدعاست گره
چو غنچه ای که شود خشک بر سر شاخی
در استین امیدم کف دعاست گره
چو سبحه تفرقه دل ز بس جنون اثرست
به ساز پیکرم از یکدگر جداست گره
زکار بسته بلند است قدر راست روان
در ان بساط که نی قدکشد عصاست گره
نفس مسوز به کلفت شماری اوهام
به قدر قطره درین بحر عقده هاست گره
چسان به عرض رسد حرف مدعا بیدل
که ناله در نفس ناتوان ماست گره
هزار نغمه به ساز شکست ماست گره
به موی کاسه چینی دل صداست گره
ز موج باز نشد عقده دل گرداب
به کار ما همه دم ناخن ازماست گره
به کوشش ازسرمقصدگذشتن اسان نیست
چو جاده رشته ما را در انتهاست گره
ز خبث گریه ام ای غافلان نفس دزدید
به برشگال دم اسب را رواست گره
قناعتم نکشد خجلت زبان طلب
ز فرق تا قدمم یک گهر حیاست گره
به وادیی که پر افشانده است کلفت من
زگرد بادیه پیشانی هواست گره
چو تار سبحه در این دامگاه حیرانی
فلک به کار من افکند هرکجاست گره
ز خویش مگذر و کوتاه کن ره اوهام
به تار جاده این دشت نقش پاست گره
که غنچه گشت که اغوش گل نکرد ایجاد
به صبر کوش که اینجا گره گشاست گره
تعلق من و ما سهل نشمری بیدل
تاملی که به تار نفس چهاست گره
زین چمن درکف ندارد غنچه دل جز گره
دانه ما را چو گوهر نیست حاصل جز گره
از امل محمل کش صدکاروان نومیدی ام
سبحه درگردن نمی بندد حمایل جزگره
از تعلق، حاصل ازادگان خون خوردن است
سروکم ارد به بار از پای درگل جزگره
از فسون عافیت بر خود در کوشش مبند
رشته راهت نمی بیند ز منزل جزگره
از حیا بر روی خود درهای نعمت بسته ای
بی زبانی نفکند در کار سایل جز گره
غافل از تردستی مطرب درین محفل مباش
زخمه جز ناخن ندارد درکف و دل جزگره
همتی ای شعله خویان  کاین سپند بینوا
تحفه ای دیگر ندارد نذر محفل جزگره
یک دل تنگ است عالم بی حصول مدعا
تابود در پرده لیلی نیست محمل جزگره
بر اسیران دل از فقر و غنا افسون مخوان
نیست در چشم گهر دریا و ساحل جز گره
صاف طبعان بیدل از هستی کدورت می کشند
از نفس ایینه ها را نیست در دل جزگره
نیست خاموشی به کار شمع محفل جزگره
داغ شد اهی که نپسندید بر دل جز گره
از جنون بر خویش راه عافیت هموارکن
وانمی سازد تپش از بال بسمل جز گره
خامه صدقیم اهنگ صریر ما حق است
بر زبان ما نیابی حرف باطل جز گره
بیقرارانیم حرف عافیت از ما مپرس
موج ما را نیست بر لب نام ساحل جزگره
چون نفس از عاجزی تار نظر هم نارساست
هیچ نتوان یافتن از دیده تا دل جزگره
گر سر ما شد جدا ازتن چه جای شکوه است
وا نکرد از رشته ما تیغ قاتل جز گره
وحشت ما گر مقام الفتی دارد دلت
ناله را در کوچه نی نیست منزل جز گره
دل به صد دامن تعلق پای ما پیچیده است
رشته ایم و در ره ما نیست حایل جز گره
هر چه باشد وضع جمعیت غنیمت گیر و بس
گر شعوری داری از هر رشته نگسل جز گره
فرصتی کو تا به ضبط خود نفس گیرد نفس
رشته کوتاه ما را نیست مشکل جز گره
ای خوشا نومیدی تدبیر فتح الباب من
تا شدم ناخن ندارم در مقابل جز گره
تا نفس باقیست کلفت بایدم اندوختن
بر ندارد رشته تسبیح بیدل جز گره
وهم شهرت بهانه ایم همه
همه ماییم و مانه ایم همه
من و ما راست ناید از من و ما
ساز او را ترانه ایم همه
عشق اینجا محیط بیرنگی ست
ششجهت در میانه ایم همه
هر دو عالم غریق اوهام است
قلزم بیکرانه ایم همه
شیشه ساعت خیال خودیم
خاک بیز زمانه ایم همه
جهد داریم تا به خویش رسیم
تیر خود را نشانه ایم همه
چون نفس می پریم و می نالیم
بسکه بی اشیانه ایم همه
برکسی راز ما نشد روشن
اتش بی زبانه ایم همه
قاصد لنگ نیست غیرت شمع
نامه بر سر روانه ایم همه
مفت ما هر چه بشنویم از هم
بی تکلف فسانه ایم همه
سینه چاکی ست موشکافی نیست
هر چه باشیم شانه ایم همه
دل خود می خوربم تا نفس است
عالم دام و دانه ایم همه
بیدل از دل برون مقامی نیست
دشت و در تاز خانه ایم همه
برارد گَرَم اتش دل زبانه
شودگرد بال سمندر زمانه
گشایم گر از بیخودی شست اهی
کنم قبه چرخ زنبور خانه
به صد لاف وارستگی صید خویشم
نبرده ست پروازم از اشیانه
چراغ ادبگاه بزم خیالم
نمی بالد از اتش من زبانه
درین دشت خلقی زخود رفت اما
ندانست سر منزلی هست یا نه
فلک نقش نام که خواهد نشاندن
به این خ اتم صد نگین در میانه
صدف وار تا یک گهر اشک داری
ازبن اسیاها مجو اب و دانه
دو روزی کزین ما و من مست نازی
به خواب عدم گفته باشی فسانه
کف پوچ مغزی مکن فکردریا
که هر جا تویی نیست غیر از کرانه
قیامت خرو شست بنیاد امکان
ازین ساز نیرنگ انسان ترانه
دمیده ست از اب منی مشت خاکی
به صد سخت جانی چو سنگ از مثانه
محال است پروازت از دام زلفش
اگر جمله تن بال گردی چو شانه
به پی ری کشیدیم رنج جوانی
سحر می کند گل خمار شبانه
اگر گشت باغ است و گر سیر صحرا
روانیم از خود به چندین بها نه
غبار جسد چشم بند است بیدل
چو دیوارت افتاد صحراست خانه
پری می فشان ای تعلق بهانه
به دل چون نفس بسته ای اشیانه
درین عرصه زنهار مفراز گردن
که تیر بلا را نگردی نشانه
گر از ساز بسمل اثر برده باشی
تپش نیست در نبض دل بی ترانه
دل ما و داغی ز سودای عشقت
سر و سجده واری از ان استانه
درین دشت جولان بی مقصد ما
بجز شوق منزل ندارد بهانه
ازین بحر وارستن امکان ندارد
مجوبید بی خاک گشتن کرانه
مپرسید از انجام و اغاز زلفش
درازست سر رشته این فسانه
بهارست ای میکشان نشئه تازی
جنون دارد از بوی گل تازبانه
سرشک نیازم نم عجز سازم
چه سان گردم از خاک کویت روانه
دل خسته انگاه سودای زلفت
بنالم به ناسوری زخم شانه
به نومیدی ام خاک شد عرض جوهر
چو شمشیر در قبضه موریانه
صدایی ست پیچیده بر ساز هستی
چه دارد به جز ناله زنجیر خانه
فسردیم و از خویش رفتیم بیدل
چو رنگ اتش ما ندارد ترانه
پرتوت هر جا بپردازدکنار اینه
افتاب اید به گلگشت بهار اینه
در هوای شست زلفت خاک بر سرکرده اند
ماهیان جوهر اندر چشمه سار اینه
بی تو چون جوهر نگه در دیده ها مژگان شکست
اخر از ما نیزگل کرد انتظار اینه
دام جوهر نسخه طاووس دارد در بغل
اینقدر رنگ که شد یا رب شکار اینه
بیخودی ساغرکش کیفیت دیدارکیست
در شکست رنگ می بینم بهار اینه
هر چه بر معدوم مطلق بندی احسانست و بس
بایدم تا حشر بودن شرمسار اینه
تا به تمثالی رسد زین جلوه های بی ثبات
رفت در تشویش صیقل روزگار اینه
زین تماشاها صفای دل به غارت می رود
یک تامل اب در چشم از غبار اینه
غافل از تیر حوادث چند خواهی زیستن
عکس ایمن نیست اینجا در حصار اینه
دهر اگر زین رنگ پردازد بساط چشم تنگ
می چکد تمثال چون اشک از فشار اینه
بیدل از اندیشه ان جلوه حیرت گداز
می رود چون اب از دست اختیار اینه
بوی وصلی هست در رنگ بهار اینه
می گدازم دل که گردم ابیار اینه
نیست ممکن حسرت دیدار پنهان داشتن
بر ملا افکند جوهر خار خار اینه
کیست تا فهمد زبان بی دماغیهای من
نشئه دیدار می خو اهد غبار اینه
غفلت دل پرده ساز تغافلهای اوست
جلوه خوابیده ست یکسر در غبار اینه
بسکه محو جلوه او گشت سر تا پای من
حیرتم عکس است اگر گردم دچار اینه
نور دل خواهی به فکر ظ اهر ارایی مباش
جوش زنگار است و بس نقش و نگار اینه
عرض جوهر نیست غیر از زحمت روشندلان
موی چشم ارد برون خط بر غبار اینه
حسن اگر از شوخی نظاره دارد انفعال
بی نگاهی می تواند کرد کار اینه
شوخی اوضاع امکان حیرت اندر حیرت است
چند باید بودنت ایینه دار اینه
عرصه جولان اگاهی ندارد گرد غیر
هم به روی خویش می تازد سوار اینه
در مراد اب و رنگ از ما تحیر می خرند
بر کف دست است جنس اعتبار اینه
غیر حیرتخانه دل مرکز ارام نیست
چون نفس غافل مباشید از حصار اینه
انتظاری نیست بیدل دولت جاوید وصل
حسرتم تا چند پردازد کنار اینه
زد عرق پیمانه حسنی ساغر اندر اینه
کرد توفانها بهشت و کوثر اندر اینه
جلوه او هرکجا تیغ تغافل اب داد
خون حیرت ریخت جوش جوهر اندر اینه
عالم اب است امشب دل بهاد نرگسش
شیشه ها دارد خیال ساغر اندر اینه
دل به نیرنگ خیالی بسته ایم و چاره نیست
ما کباب دلبریم و دلبر اندر اینه
انچه از اسباب امکان دیده ای وهمست و بس
نیست جز تمثال چیزی دیگر اندر اینه
دامن دل گرد کلفت بر نتابد بیش ازین
ای نفس تا چند می دزدی سر اندر اینه
طبع روشن فارغ است از فکر غفلتهای خلق
نیست ظاهر معنی گوش کر اندر اینه
در خیال اباد دل از هر طرف خواهی درا
ره ندارد نسبت بام و در اندر اینه
گرد تمثالم ولی از سرگرانیهای وهم
بایدم کردن چو حیرت لنگر اندر اینه
صحبت روشندلان اکسیر اقبال است و بس
اب پیدا می کند خاکستر اندر اینه
جبهه ای داری جدا مپسند از ان نقش قدم
جای این عکس است بیدل خوشتر اندر اینه
نیست محروم تماشا جوهر اندر اینه
جلوه می خواهی نگه می پرور اندر اینه
دل چو روشن شد هنرها محو حیرت می شود
موج جوهر کم زند بال و پر اندر اینه
حیف اگاهی که باشد مایل و هم دویی
گر به معنی اشنایی منگر اندر اینه
صانع از مصنوع اگر جویی به جز مصنوع نیست
عکس می گردد عیان اسکندر اندر اینه
بس که پیدایی درین تهمت سرا الودگی ست
دامن تمثال می بینم تر اندر اینه
رنگ حال نیک و بد می بینم اما خامشم
سرمه دارم درگلو چون جوهر اندر اینه
هیچ نقشی بر دل اگاه نفروشد ثبات
می نماید کوه هم بی لنگر اندر اینه
دل مصفاکرده را از خودنمایی چاره نیست
بیند اول خویش را روشنگر اندر اینه
حسن بیرنگی که عالم صورت نیرنگ اوست
عرض تمثال که دارد باور اندر اینه
کیست دل کز جلوه طاقت گدازش جان برد
حسرت اینجا می شود خاکستر اندر اینه
تا شود روشن که بیمار محبت مرده نیست
از نفس باید فکندن بستر اندر اینه
بیدل اظهار هنر محرومی دیدار بود
خار راه جلوه ها شد جوهر اندر اینه
ای تماشایت چمن پرور به چشم اینه
بی توخس می پرورد جوهربه چشم اینه
تا جدا افتاده است از دولت دیدار تو
می زند مشاطه خاکستر به چشم اینه
شوق مشتاقان چرا در دیده مژگان نشکند
می کشد یاد خطت مسطربه چشم اینه
تا شود روشن سواد نسخه حیرانی ام
صورت خود را یکی بنگر به چشم اینه
گریه پررسواست کو بند نقاب حیرتی
تا کنم سودای چشم تر به چشم اینه
ازگرانجانی ندارم ره به خلوتگاه دل
می شود تمثال من پیکر به چشم اینه
چون نگه بی مطلب افتد زشتی و خوبی یکی ست
سنگ هم کم نیست از گوهر به چشم اینه
مست حیرت از خمار وهم امکان فارغ ست
انتظار کس مکن باور به چشم اینه
دعوی باربک بینی تا توانی برد پیش
فرق کرد تمثالم از جوهر به چشم اینه
جوهر عبرت مخواه ازکس که ابنای زمان
دیده اند احوال یکدیگر به چشم اینه
از صفای دل تو هم بیدل سراغ راز گیر
حسن معنی دید اسکندر به چشم اینه
حیرت حسن که زد نشتر به چشم اینه
خشک می بینم رگ جوهر به چشم اینه
چاره مخموری دیدار نتوان یافتن
دیده ام خمیازه دیگر به چشم اینه
برق حیرت دستگاه جرات نظاره سوخت
تاب روی کیست اتشگر به چشم اینه
عجز بینش اشیان پرداز چندین جلوه است
بشکن ای نظاره بال و پر به چشم اینه
اینقدر گستاخ رویی دور از ساز حیاست
کاش مژگان بشکند جوهر به چشم اینه
صافی دل بر نمی دارد تمیز نیک و بد
گرد موهومی ست خیروشربه چشم اینه
عرض حال خویش وقف بی تمیزی کرده ام
داده ام رنگ خیالی گر به چشم اینه
نقش امکان در بهار حیرتم رنگی نبست
شسته ام عمری ست این دفتر به چشم اینه
گر همه وهم است بیداری، طرب مفت خیال
می کشد تمثال هم ساغر به چشم اینه
گرد عمر رفته هم از عالم دل جسته است
گر نفس پی گم کند بنگر به چشم اینه
رنج بینش بود بیدل هستی موهوم ما
مو شدیم از پیکر لاغر به چشم اینه
امروزکیست مست تماشای اینه
کز ناز موج می زند اجزای اینه
دیوانه جمال تو گر نیست از چه رو
جوهرکشیده سلسله در پای اینه
در حسرت بهار خطت گرد می کند
جوهر به جای سبزه ز صحرای اینه
موقوف جلوه گل شبنم بهار توست
جوش گهر ز موجه دریای اینه
از شرم انکه اب نشد از نظاره ات
گرداب خجلت است سراپای اینه
شد عمر صرف جلوه پرستی، ولی چه سود
نگرفت بینوا دل ما جای اینه
جز حیرت انچه هست متاع کدورت است
در عشق بعد از این من و سودای اینه
با خوی زشت صحبت روشندلان مخواه
زنگی خجل شود به تماشای اینه
حسن و هزار نسخه نیرنگ در بغل
ما و دلی و یک ورق انشای اینه
روزی که داد عرض نزاکت میان یار
افتاد مو به دیده بینای اینه
چندان که چشم باز کنی جلوه می دهد
اسمی ست ششجهت ز مسمای اینه
بیدل به هر دلی ندهند ارزوی داغ
اسکندر است باب تمنای اینه
خلقی ست محو خود به تماشای اینه
من نیز داغم از ید بیضای اینه
بیچاره دل چه خون که ز هستی نمی خورد
تنگ است از نفس همه جا، جای اینه
در عالمی که حسن ز تمثال ننگ داشت
ما دل گداختیم به سودای اینه
تاکی دل از فضولی حرصت الم کشد
زنگار نیستی مکن ایذای اینه
انجا که دل طربکده عرض نازهاست
خوبان چرا کنند تمنای اینه
دل در حضور صافی خود نشئه رساست
حیرت بس است باده مینای اینه
افاق شور ظاهر و مظهر گرفته است
کو حیرتی که گرم کند جای اینه
انجا که صیقل اینه دار تغافلست
پیداست تیره روزی اجزای اینه
عمری ست از امید دلی نقش بسته ایم
گر حسن کم نگاه فتد وای اینه
الفت سراغ جلوه به جایی نمی رسد
حیرت دویده است به پهنای اینه
از محو جلوه طاقت رفتار برده اند
دستی به سر گرفته کف پای اینه
بیدل شویم تا نکشد دامن هوس
خودبینیی که هست در ایمای اینه
نه با صحرا سری دارم نه باگلزار سودایی
به هر جا می روم از خویش می بالد تماشایی
چه گل چیند دماغ ارزو از نشئه تمکین
من و صد بزم مخموری دل ویک غنچه مینایی
در اول گام خواهد مفت گردون پی سپرگشتن
سجود استانش از جبینم می کشد پایی
عنانگیر غبار کس مباد افسون خودداری
وگرنه ساحل ما نیز دارد جوش دریایی
تعلق می فروشد عشوه مستقبل و ماضی
توگر امروز بیرون ایی از خود نیست فردایی
به زندانم مخواه افسرده تکلیف اسودن
غبارم را همان دامن فشانیهاست صحرایی
رم هر ذره مهمیزی ست بهر وحشی غافل
مرا بیدار سازد هرکه بر راحت زند پایی
دل من واشکاف و هرچه می خواهی تماشاکن
که عمری شد به نام حیرتی دارم معمایی
عبارت شوخی معنیست از فکر دویی بگذر
ندارد محفل ما شیشه غیر از رنگ صهبایی
به بیدردی در این محفل چه لازم متهم بودن.
گدازی، گریه ای، اشکی، جنونی، ناله ای، وایی
درین صحرای نومیدی که می خواهد سراغ من
که از هر نقش پایم تا عدم خفته ست عنقایی
تامل های کم ظرفی فشرد اجزای من بیدل
دو روزی پیش ازینم قطرگی ها بود دریایی
ای نفس مایه درین عرصه چه پرداخته ای
نقد فرصت همه رنگست و تو در باخته ا ی
صفحه اتش زده ای ناز چراغان چه بلاست
تا به فهم پر طاووس رسی فاخته ای
کاش از اینه کس گرد سراغت یابد
محمل ارا چو سحر بر نفس ساخته ای
بیش ازین فتنه هنگامه اضداد مباش
چه شررها که نه با پنبه در انداخته ای
اینقدر نیست درین عرصه جهاد نفست
قطع کن زحمت تیغی که تواش اخته ای
دهر تاراجگه سیل و بنای تو حیات
ای ستمکش نگهی خانه کجا ساخته ای
عمر در سعی غبار جسد افشاندن رفت
اخر ای روح مقدس ز کجا تاخته ای
نقش غیر و حرم عشق چه امکان دارد
صورت توست در ان پرده که نشناخته ای
گردباد ان همه بر خویش نچیند بیدل
در خور گردش سر، گردنی افراخته ای
این چه طاووسی نازست که اندوخته ای ؟
پای تا سر همه چشمی و به خود دوخته ای
برق نیرنگ به این جلوه قیامت دارد
شعله در پرده سنگ است و جهان سوخته ای
رونق چار سوی دهر ز کالای دلست
کو دکانی که تو این اینه نفروخته ای
صوف و اطلس به نظر تار تحیر دارد
پنبه ای چند که بر دلق گدا دوخته ای
فطرت اب است ز اظهار کمالی که تراست
صنعت شیشه گران عرق اموخته ای
اتش منفعل روز زمینگیر حیاست
لاله گل کرد چراغی که تو افروخته ای
بیدل اندیشه طور و شجر ایمن چند
اتشی نیست درین جا تو نفس سوخته ای
به غبار عالم جستجو ز چه یاس خسته نشسته ای
که به پیش پای تو یکدل است و هزار شیشه شکسته ای
نبری ز خیال کسان حسد نکنی تخیل ظلم و کد
که ز دست های دعای بد به کمین تیغ دو دسته ای
سر و برگ عشرت صد چمن به حضور غنچه نمی رسد
تو بهار رونق خلد شو ز همان دلی که نخسته ای
به حضور بارگه ادب ستم است دم زدن از طلب
تک و تازگرد نفس مبر به دری که اینه بسته ای
زگل تعلق این چمن به کجاست لاله گوش من
چو سحر به دام و قفس متن نفسی و از همه رسته ای
ز فضولی هوس بقا شده ای به عبرتی اشنا
مژه گر رسد به خم حیا چو خیال ز اینه جسته ای
نه قوی است مجمع طاقتت نه حواس رابطه جرأتت
به کف تو وهم ازین چمن گل چیده داری و دسته ای
نفس از کشاکش مدح و ذم چقدر براردت از عدم
به تأمل از چه گره خوری که چو رشته بگسسته ای
چه بلاست بیدل بی خبر که به ناله هرزه شدی سمر
همه راست درد شکست و تو که به بیدلی چه شکسته ای
چون صبح دارم از چمنی رنگ جسته ای
گرد شکسته ای به هوا نقش بسته ای
گل کرده ای ز مصرع برجسته نفس
یک سکته در دماغ تامل نشسته ای
خون می خورم ز درد دل و دم نمی زنم
ترسم بنالد ابله در پا شکسته ای
چون من ندارد اینه دار بساط رنگ
شیرازه مژه به تحیر گسسته ای
نی گرد محملی ست درین دشت و نی جرس
می بالد از هوس دل بیداد خسته ای
گردون چه جامها که به گردش نداشته ست
بر دستگاه شیشه گردن شکسته ای
اشفتگی به هیات ما می خورد قسم
کم بسته روزگار به این رنگ دسته ای
صیاد پرفشانی اوقات فرصتم
نخجیرهاست هر نفس از خویش رسته ای
بیدل نمی توان همه دم زیر اسمان
سرکوفتن به هاون گم کرده دسته ای
یک تار موگر از سر دنیا گذشته ای
صد کهکشان ز اوج ثریا گذشته ای
بار دل ست این که به خاکت نشانده است
گر بی نفس شوی ز مسیحا گذشته ای
ای هرزه تاز عرصه عبرت ندامتی
چون عمر مفلسان به تمنا گذشته ای
جمعیت وصول همان ترک جستجوست
منزل دمیده ای اگر از پا گذشته ای
ای قطره گهر شده، نازم به همتت
کز یک گره پل از سر دریا گذشته ای
در خاک ما غبار دو عالم شکسته اند
از هر چه بگذری ز سر ماگذشته ای
ای جاده ات غرور جهان بلند و پست
لغزیده ای گر از همه بالا گذشته ای
اشکی ست بر سر مژه بنیاد فرصتت
مغرور ارمیدنی اما گذشته ای
حرف اقامتت مثل ناخن است و مو
هر جا رسیده باشی از انجا گذشته ای
برق نمودت امدورفت شرار داشت
روشن نشد که امده ای یا گذشته ای
بیدل دماغ ناز تو پر می زند به عرش
گویا به بال پشه ز عنقا گذشته ای
کیسه پرداز خیال شادی و غم رفته ای
چون نفس چندانکه می ایی فراهم رفته ای
بیدماغی رخصت اگاهی خویشت نداد
کز چه محفل امدی و از چه عالم رفته ای
خواه گردون جلوه گر شو خواه دریا موج زن
هر چه باشی تا نهادی چشم برهم رفته ای
با همه لاف من و ما رو نهفتی در کفن
دعویت بی پرده شد اخر که ملزم رفته ای
ای خیال اواره اکنون جای ارامت کجاست
از بهشت اخر تو هم با صلب ادم رفته ای
عیش و غم ان به که از تمییز ان کس بگذرد
تا بهشت امد به یادت در جهنم رفته ای
امدن فهم نشان تیر افت بودن است
گر بدانی رفته ای در حصن محکم رفته ای
هیچکس در عرصه وحشت گرو تاز تو نیست
تا عدم از عالم هستی به یکدم رفته ای
سعی جولان تو یک سیر گریبان بود و بس
چون خط پرگار هر جا رفته ای خم رفته ای
دوستان محمل به دوش اتفاق عبرتند
پیش و پس چون دست بر هم سود ه با هم رفته ای
قطع راه زندگی بیدل نمی خواهد تلاش
بی قدم زین انجمن چون شمع کم کم رفته ای
گر به گردون می کشی گردن و گر در سجده ای
از تو تا گل کرده است الله اکبر سجده ای
خم چرا باید شدن باری اگر بر دوش نیست
زندگی دارد بلایی کاین قدر در سجده ای
هرزه بر خود چیده ای ای محو اسباب غرور
یکسر مو گر ز و هم ایی فروتر سجده ای
همچو اشکم مایل ان استان اما چه سود
عشق می گوید ادب کن جبهه تر سجده ای
بر در دل چون نفس بوسی نشست ای نفس داغ
زحمت این استانی بسکه لنگر سجده ای
هر طرف لبیک و ناقوس از تو بیتاب خروش
ای گزند کعبه و دیر از چه نشتر سجده ای
جرات پرواز خاکت را به گردون برده است
ورنه هرگه می کشی سر در ته پر سجده ای
سرکشی چون شمع، شبگیر غروری بیش نیست
می رسی تا صبحدم جایی که یکسر سجده ای
گر خم اندیشه ات بیدل گریبانی کند
می شود روشن که خود محرابی و در سجده ای
گر همه رفتی چو ماه از چرخ برتر سجده ای
تا ز پیشانی اثر داری بران در سجده ای
بندگی را در عدم هم چاره نتوان یافتن
خاک اگرکشتی همان از پای تا سر سجده ای
لوح اظهار اینقدر تهمت نقوش عاجزی ست
ای همه معنی به جرم خط مسطر سجده ای
دام تکلیف نیاز توست هرجا منزلی ست
یعنی از دیر و حرم تاکوی دلبر سجده ای
تا نگردد جبهه فرش اشیان نیستی
چون نماز غافلان سیلی خور هر سجده ای
ناله داری سرکشی کن از طلسم خود برا
ای نمازت ننگ غفلت بر مکرر سجده ای
خاک گردیدی و از وضعت پریشانی نرفت
جمع شو از اب گردیدن که ابتر سجده ای
در ضعیفی رشته ساز رعونت بیصداست
از رگ گردن غباری نیست تا در سجده ای
اوج عزت زیردست پایه عجز است و بس
سرنوشت جبهه نیکان شدی گر سجده ای
بی نیازیها جبین می مالد اینجا بر زمین
ای ز خود غافل نگاهی تا چه جوهر سجده ای
هم ز وضع اشک خود بیدل غبار خویش گیر
کزگریبان تا برون اورده ای سر سجده ای
ای امل اواره فرصت را چه رسوا کرده ای
نوحه کن در یاد امروزی که فردا کرده ای
حسن مطلق را مقید تا کجا خواهی شناخت
اه از ان یوسف که در چاهش تماشا کرده ای
افسانه وفایی اگر گوش کرده ای
یادم کن انقدرکه فراموش کرده ای
لعلت خموش و دل هوس انشای صد سئوال
ابم ز شرم چشمه بیجوش کرده ای
خیمازه خیال تسلی کنار نیست
ای موج اختراع چه اغوش کرده ای
دل نیست گوهری که به خاکش توان نهفت
ایینه است انچه نمدپوش کرده ای
موی سپید پنبه گوش کسی مباد
در خواب، سیر صبح بناگوش کرده ای
لغزیده برجهات پریشان نگاهیت
خطی دگر شد انچه تو مغشوش کرده ای
جزوهم چون حباب ندانم چه بار داشت
خم گشتنی که ابله دوش کرده ای
گر شغل هستی تو همین سعی نیستی است
امروز خواهی انچه کنی دوش کرده ای
زین بیش وکم نفس به تخیل شمرده گیر
فرداست کاین حساب فراموش کرده ای
تصویر شمع، محرم سوز و گداز نیست
در ساغرت می است که کم نوش کرده ای
بیدل دلت به نور حضوری نبرد راه
ای بیخبر چراغ که خاموش کرده ای
خشم را ایینه پرداز ترحم کرده ای
در نقاب چین پیشانی تبسم کرده ای
هر سر مویت زبان التفاتی دیگر است
بسکه شوخی در خموشی هم تکلم کرده ای
تا عرق از چهره ات خورشید ریز عبرت ست
چرخ را یک دشت نقش پای انجم کرده ای
عقده های غنچه دل بی گلاب اشک نیست
می به ساغر کن کزین انگور در خم کرده ای
گوهر از تسلیم شد ایمن ز موج انقلاب
ساحل جمعیتی گر دست و پا گم کرده ای
بر حدیث مدعی کافسانه دردسر است
گر تغافل کرده ای بر خود ترحم کرده ای
ای خیالت غرق سودای جهان مختصر
قطره ای را برده ای جایی که قلزم کرده ای
موج اقبال تو در گرد عدم پر می زند
قلزمی اما برون از خود تلاطم کرده ای
بی تکلف گر همین ست اعتبارات جهان
کم ز حیوانی اگر تقلید مردم کرده ای
معرفت کز اصطلاح ما و من جوشیده است
غفلت ست اما تو اگاهی توهم کرده ای
این زمان عرض کمالت فکر اب و نان بس است
ادمیت داشتی در کار گندم کرده ای
بحر امکان شوخی موج سرابی بیش نیست
دست از ابش تا نمی شویی تیمم کرده ای
بسته ای بیدل اگر بر خود زبان مدعی
عقربی را می توانم گفت بی دم کرده ای
به وحشت نگاهی چه خو کرده ای
که خود را به پیش خود او کرده ای
چو صبح از نفس پر گریبان مدر
که ناموس چاک رفو کرده ای
یمین و یسار و پس و پیش چیست
تو یکسوبی و چارسو کرده ای
نه باغیست اینجا نه گل نه بهار
خیالی در ایینه بو کرده ای
کجا نشئه، کو باده، ای بیخبر
چو مستان عبث های و هو کرده ای
عدم از تو مرهون صد قدرت است
بدی هم که کردی نکو کرده ای
اگر صد سحر از فلک بگذری
همان در نفس جستجو کرده ای
ننالیده ای جز به کنج دلت
اگر نیستان در گلو کرده ای
به انداز نخلت کسی پی نبرد
که پر می زنی یا نمو کرده ای
ز هستی ندیدی به غیر از عدم
مگر سر به جیبت فرو کرده ای
نفس وار مقصود سعی تو چیست
که عمری ست بر دل غلو کرده ای
سخنهای تحقیق پر نازک است
میان گفته و فهم مو کرده ای
بشو دست و زین خاکدان پاک شو
تیمم بهل گر وضو کرده ای
جهانی نظر بر رخت دوخته ست
تو ای گل به سوی که رو کرده ای
چوبیدل چه می خواهی از هست ونیست
که هیچی و هیچ ارزوکرده ای
دور از بساط وصل تو ماییم و دیده ای
چون شمع کشته داغ نگاه رمیده ای
شد نو بهار و ما نفشاندیم گرد بال
در سایه گلی به نسیم وزیده ای
ما حسرت انتخاب صباییم از محیط
کنج دلی و یک نفس ارمیده ای
در حیرتم به راحت منزل چسان رسد
راهی به چشم ابله پا ندیده ای
محمل کشان عجز رسا قطع کرده اند
صد دشت وره امید، به پای بریده ای
اشکم نیاز محفل ناز تو می کشد
ایینه داری از دل حسرت چکیده ای
اخر به پاس راز وفا تیغها کشید
چون صبح بر سرم نفس ناکشیده ای
دارم دلی به صد تپش اهنگی جنون
یک اشک وار تا به چکیدن رسیده ای
می بایدم ز خجلت اعمال زیستن
نومیدتر ز زنگی ایینه دیده ای
بیدل ز کشتزار تمناست حاصلم
تخم دلی به سعی شکستن دمیده ای
شده عمرها که نشانده ام به کمین اشک چکیده ای
دلکی ز ناله بی اثر گرهی ز رشته بریده ای
به کجاست انهمه دسترس که زنم ز طاقت دل نفس
چو حباب می کشم از هوس عرقی به دوش خمیده ای
من برق سیر جنون قدم به کدام مرحله تاختم
که چو شمع شد همه عضو من کف پای ابله دیده ای
ز خمار فطرت نارسا به دو جام شعله فسون برا
زده شور مستی ام این صدا به دماغ نشئه رسیده ای
حذر از فضولی عز و شان که مباد دردم امتحان
هوست ز نقش نگین خورد غم پشت دست گزیده ای
به خیال گوشه عافیت چو غبار هرزه فسرده ام
به کجاست همت وحشتی که رسم به دامن چیده ای
ز وداع فرصت پرفشان به کدام ناله دهم نشان
نگر این جریده رقم زنم به خط غبار رمیده ای
به فنا مگر شود اشکار اثر سجود دوام من
ز حیا به جبهه نهفته ام خط بر زمین نکشیده ای
ز قبول معنی دلنشین نی ام انقدر به اثر قرین
که به گوش من کشد افرین سخن ز کس نشنیده ای
نه زشور انجمنم خبر نه به شوخی چمنم نظر
مژه ای چو چشم گشوده ام به غبار رنگ پریده ای
من بیدل از چمن وفا چو دل شکسته دمیده ام
ثمر نهال ندامتی به هزار ناله رسیده ای
ماییم و گرد هستی حرمان دمیده ای
چون صبح اشیانه رنگ پریده ای
در دامن خیال تو دارد غبار ما
بی دست و پایی به ثریا رسیده ای
بر گریه ام نظر کن و از حسرتم مپرس
عرض گداز صد نگهست اب دیده ای
غافل مباد وصل ز فریاد انتظار
چشمی گشوده ایم به حرف شنیده ای
عبرت ز انجم و فلکم عرضه می دهد
جوشی به کلک پیکر افعی گزیده ای
اسودگی سراغ ره عافیت نداشت
دستی زدم چو رنگ به دامان چیده ای
دارد محبت از دل بی مدعای من
نومیدیی به خون دو عالم تپیده ای
امروز بی تو ریگ بیابان حسرت ست
اشکم که داشت بوی دل ارمیده ای
بازا که دارم از نگه واپسین هنوز
ته جرعه ای به شیشه رنگ پریده ای
هر چند خاک من چو سحر باد برده است
دارم هنوز رنگ گریبان دریده ای
بیدل حضور خاتم ملک جمت بس است
پیشانی شکسته و دوش خمیده ای
کجا خلوت و انجمن دیده ای
تو شمعی همین سوختن دیده ای
ز رنگی که جز داغش ایینه نیست
چو طاووس خود را چمن دیده ای
به وهم حسد باختی نور دل
چراغی ندیدی لگن دیده ای
که صیقل زد ایینه عبرتت
که او بودی امروز و من دیده ای
جنون بر شعورت نخندد چرا
که گم کرده را یافتن دیده ای
به عمر تلف کرده حسرت چه سود
زمین بر زمین ریختن دیده ای
به ترکیب پیری چه دل بستن است
خم طاقهای کهن دیده ای
زمرگ کسانت چه عبرت چه شرم
چو نباش عرض کفن دیده ای
اقامت تصورکن و اب شو
گر از خانه بیرون شدن دیده ای
ز اسباب، خاشاک بر دل مچین
اگر زحمت رُفتن دیده ای
به در زن چو موج از کنار محیط
که رنج سفر در وطن دیده ای
کسی داغ عبرت مبادا چو شمع
ز رفتن مگو امدن دیده ای
سحر خوانده ای گرد اشفته را
حیاکن که بر خویشتن دیده ای
به صبح قیامت مبر دستگاه
چو بیدل نفس را سخن دیده ای
بر اوج بی نیازی اگر وارسیده ای
تا سر به پشت پا نرسد نارسیده ای
ای نردبان طراز خمستان اعتبار
چون نشئه تا دماغ به صد جا رسیده ای
این ما و من ترانه هر نارسیده نیست
حرفت ز منزلیست که گویا رسیده ای
کو منزل و چه جاده خیالی دگر ببند
ای میوه رسیده به خود وارسیده ای
فهمیدنی ست نشو نمای تنزلت
یعنی چو موی سر به ته پا رسیده ای
واماندنی شد ابله پای همتت
پنداشتی به اوج ثریا رسیده ای
در علم مطلق این همه چون و چرا نبود
ای معنی یقین به چه انشا رسیده ای
داغیم ازین فسون که درین حیرت انجمن
با ما رسیده ای تو و تنها رسیده ای
خلقی به جلوه تو تماشایی خود است
گویا ز سیر اینه ما رسیده ای
فکر شکست توبه ما نیست انقدر
مینا تو هم ز عالم خارا رسیده ای
هرجا رسی همین عملت حاصلست و بس
امروز فرض کن که به فردا رسیده ای
ای کاروان واهمه غربت و وطن
زان کشورت که راند که اینجا رسیده ای
بیدل ز پهلوی چه کمالست دعویت
مضمونکی به خاطر عنقا رسیده ای
داد عجز ما ندهد سعی هیچ مشغله ای
دسترنج کس نشود مزد پای ابله ای
شب خیال ان نگهم گفت نکته ها که کنون
صدفغان ادا نکند شکر سرمه سا کله ای
غوطه در محیط زند تا حباب باده کشد
در شکست ساغر دل خفته است حوصله ای
محمل ثبات قدم دارد اب و دانه بهم
شمع تا عدم نکند فکر زاد و راحله ای
نیست ز انقلاب نفس عافیت مسلم کس
در زمین عبرت ما ریشه کرد زلزله ای
نیست امتداد نفس بگذر از تامل و بس
بر وجود ما ز عدم خط کشید فاصله ای
چرخ تیغ زن بفسان خاک بارکرده دهان
هر طرف نظر فکنی فتنه زاست حامله ا ی
ناقه بی صدای جرس نی سراغ پیش و نه پس
می رود به دوش نفس باد برده قافله ای
بیدل این کلام متین پیش کس مزن به زمین
دارد ان لب شکرین گوهر افرین صله ای
بی تو دل در سینه ام دارد جنون افسانه ای
ناله ام جغدی قیامت کرده در ویرانه ای
در سراغ فرصت گم کرده می سوزم نفس
رفته شمع از بزم و بالی می زند پروانه ای
اتشی بر خود زنم چشمی ز عبرت واکنم
چون چراغ کشته ام محبوس ظلمتخانه ای
جستجوها خاک شد اما درین صحرا نیافت
انقدر می دان که هویی بالد از دیوانه ای
در کلید سعی، امید گشاد کار نیست
از شکست دل مگر پیدا کنم دندانه ای
چاره دیگر نمی یابم گریبان می درم
ناتوانی ها چو مو می خواهد از من شانه ای
عالمی دادم به توفان دل بی مدّعا
سوخت خرمن ها به هم تا پاک کردم دانه ای
سبحه تا باقی ست زاهد در شمار کام باش
ما و خط ساغری و لغزش مستانه ای
میْ کشان پیش از سواد چرخ و اختر خوانده اند
بر بیاض گردن مینا خط پیمانه ای
بر دوام صحبت هم چشم نتوان دوختن
اخر ای بی دانشان خویشیم یا بیگانه ای
دود دل عمریست بیدل می دهم پرواز و بس
بر گسستن بسته ام زنار اتشخانه ای
ای لعبت تحیر نور چه افتابی
تا غافلی جمالی چون بنگری نقابی
هنگامه خموشت چندین کتاب دارد
یک حرف و صد بیانی یک شخص و صد خطابی
ازادی و تعلق فرصت شمار شوقت
بوی سبک عنانی رنگ گران رکابی
ایینه تعین حکم حباب دارد
از یک عرق محیطی وز یک نفس سرابی
دل معنی غریبی است چشمی گشا و دریاب
یک نقطه واری اما صد دفتر انتخابی
حیرت خیال پیماست عبرت قیامت اراست
اینجا پر و تهی چیست پیمانه حبابی
دانش اگر کمال است فهم خودت محال است
دل غرق انفعال است یونان زیر ابی
افتاده است حیرت در عالم خیالات
فرش بساط وهمی، نی مخملی و خوابی
خواهی به عجز و تسلیم خواهی به ناز و مستی
بر هر چه خواهی افزود صفر عدم حسابی
تدبیر علم و دانش تمهید نارساییست
سر کو تهی نخواهی این رشته بر نتابی
بیدل که داد اینجا اگاهی از تو ما را
ما عالم جنونیم، تو مجلس شرابی
عرق ربز خجالت می گدازد سعی بیتابی
ندارم مزرع امید اما می دهم ابی
درین دریا به کام ارزو نتوان رسید اسان
مه اینجا بعد سالی می کشد ماهی به قلابی
خجالت هم ز ابرام طبیعت برنمی اید
حیا را کرد غواص عرق مطلوب نایابی
گهی فکر تعین گاه هستی می کنم انشا
سر و کارم به تعبیر است گویا دیده ام خوابی
خم تسلیم، قرب راحت جاوید می باشد
به ذوق سجده سر دزدیده ام در کنج محرابی
قناعت پرور این گرد خوانیم از ضعیفیها
غنیمت می شمارد رشته ما خوردن تابی
ز فکر خودگریزان رفت خلق نارسا فطرت
بر نااشنا سیر گریبان بود گردابی
تلاش حرص هم سرمایه مقدور می خواهد
دماغ ما ز خشکی داغ شد، ای دردسر خوابی
برو درکربلا دیگر مپرس از رمز استغنا
شهید ناز او از تیغ می خواهد دم ابی
نوایی گل نکرد از پرده ساز نفس بیدل
ز هستی بگسلم شاید رسد تاری به مضرابی
اه که با دلم نبست عهد وفاق الفتی
چون نفسم به سر شکست گرد هوای غربتی
جنس کساد جوهرم نیست قبول هیچکس
خاک خورد مگر ز شرم سجده هیچ قیمتی
داد ز کم بضاعتی اه ز سست همتی
معصیت اتشی نیافت در خور ابر رحمتی
چند خراشدم دماغ دود چراغ ارزو
یأس حصول مدعاست ای دم سرد همتی
افت اعتبار کس ننگ مقلدی مباد
سوخت بنای شمع من گریه بی ندامتی
ریگ روان کجا برد شکوه درد جستجو
از تک هرزه دو ندید ابله هم مروتی
دل به گداز غم نساخت دیده ز بی نمی گداخت
داد ندامتم نداد یکدو عرق خجالتی
با همه امتلای کام نیست ز حرص سیری ام
کاش دمی چو بندنی لب گزدم حلاوتی
همت سعی نیستی تا به کجا رساندم
خاک مرا به چرخ برد یاد بلند قامتی
همدم صبح محشرم در تک و پوی جانکنی
تا نفسم به لب رسد می گذرد قیامتی
راحت بوریای فقرناز هزار جلوه داشت
من به گمان خوب بخت پا زده ام به دولتی
بیدل اگر تو محرمی دم مزن از حدیث عشق
بست زبان علم و فن معنی بی عبارتی
رفتی چو می از ساغر و دیگر ننشستی
ای اشک دمی بر مژه تر ننشستی
جان سختی حرص اینهمه مقدور که باشد
زد بر کمرت بار دل این در ننشستی
نامحرمی عافیتت طرفه جنون داشت
پرواز هم افسرد و ته پر ننشستی
ای قطره دماغت نکشد ننگ فسردن
خوشباش که بر مسند گوهر ننشستی
چون اتش ازین جاه که خاکست مالش
گو شعله نبالیدی و اخگر ننشستی
ای سایه چنین پهن که چیده ست بساطت
اخر تو ز خاک انهمه برتر ننشستی
بر مسند اقبال که جز نام ندارد
چون نقش نگین یکدوعرق ننشتی
عالم همه افسانه تکلیف صداع است
اه ازتو درین مجلس اگر بر ننشستی
ناراستی از جاده فهمت به در انداخت
بودی خط تحقیق و به مسطر ننشستی
گر مفلسی و شهرت جاهیست ضرورت
تشهیر کمی نیست که بر خر ننشستی
بیدل همه تن حلقه شدی لیک چه حاصل
در خاک نشستی و بر ان در ننشستی
در پرده هر رنگ کمین کرده شکستی
داده است قضا کارگه شیشه به مستی
بر نقش خیال تو و من بسته شکستی
از هر دو جهان ان طرف اینه بستی
عمری ست بهار دل فردوس خیال است
گل تخت چمن بارگه غنچه نشستی
خجلت کش نومیدی ام از هستی موهوم
کو انقدرم رنگ که ارد به شکستی
فطرت چقدر گل کند از پیکر خاکی
کردند بلند اتشم از خانه پستی
هر چند که اقبال کلاهم به فلک سود
بی خاک شدن نقش مرا نیست نشستی
کاری دگر است انچه دلش حاصل جهد است
این مزد مدان وعده هر ابله دستی
از معبد نیرنگ مگویید و مپرسید
ماییم همان سایه خورشید پرستی
گل کن به نم جبهه غباری که نداری
درکشو ر اوهام چه بندی و چه بستی
هشدار که در عرصه همت نتوان یافت
چون سعی گذشتن ز نشان صافی شستی
بیدل اثر سعی ندامت اگر این است
اتش به دو عالم فکن از سودن دستی
عبث ای دشمن تحقیق دل از وسوسه خستی
توهمین اینه بودی به چه امید شکستی
چه خیال است به قید جسد ازاد نشستن
امل اشفت دماغت تو شدی غره که رستی
مثل موج گهر اینه دار است در اینجا
گره دام تو گردید کمندی که گسستی
به تماشاگه فرصت نشوی محو فسردن
نفس ایینه غبار ست درین کوچه که هستی
نگهی صرف تامل ننمودی چه کند کس
قدح ناز تو لبریز وداع است و تو مستی
دل ز انداز تو افسون تغافل نپسندد
به هوس چشمک نازی که تو ایینه به دستی
چو نفس مغتنم انگار پر افشانی وحشت
که به گرد دو جهان اب زدی گر تو نشستی
ثمر لمعه تحقیق نشاید مژه بستن
حذر از خیرگی چشم به خورشید پرستی
به نگاهی ست چو همت اثر اوج و نزولت
همه گر عرش بنایی مژه تا خم زده پستی
من اگر با همه کوشش به کناری نرسیدم
تو هم ای موج د رین بحر چه بستی، چه شکستی
نفسی چند غنیمت شمر از دل نگذشتن
چه قدر مرحله طی شد که تو این ابله بستی
مژه بیهوده درین بزم گشودم من بیدل
به عدم راند چو شمعم عرق خجلت هستی
مژه واری ز خواب ناز جستی
دو عالم نرگسستان نقش بستی
تغافل مهر گنج کاف و نون بود
تبسم کردی وگوهر شکستی
ز اهنگی که افسون نفس داشت
عنان صور بر عالم گسستی
مگر با ان میان ربطی ندارد
سخن بر معنی نایاب بستی
محیط انگه محاط قطره حرف است
که می داند چسان در دل نشستی
خودارایی چه مستور و چه اظهار
خراباتی چه مخموری چه مستی
نه اینجا سبحه ره دارد نه زنار
تو دیرستان ناز خود پرستی
تحیر چشم بند سحرکاری ست
بهار بی نشانی گل به دستی
دریغا رمز خورشیدت نشد فاش
ابد رفت و همان صبح الستی
کسی دیگر چه اندیشد چه فهمد
به ایینی که نتوان یافت هستی
به معراج خیالات تو بیدل
بلندیهاست سر در جیب پستی
مژه واری ز خواب ناز جستی
دو عالم نرگسستان نقش بستی
تغافل مهرگنج کاف و نون بود
تبسم کردی و گوهر شکستی
ز اهنگی که افسون نفس داشت
عنان صور بر عالم گسستی
مگر با ان میان ربطی ندارد
سخن بر معنی نایاب بستی
محیط انگه محاط قطره حرف است
که می داند چسان در دل نشستی
خودارایی چه مستور و چه اظهار
خراباتی چه مخموری چه مستی
نه اینجا سبحه ره دارد نه زنار
تو دیرستان ناز خود پرستی
تحیر چشم بند سحرکاری ست
بهار بی نشانی گل به دستی
دربغا رمز خورشیدت نشد فاش
ابد رفت و همان صبح الستی
کسی دیگر چه اندیشد چه فهمد
به ایینی که نتوان یافت هستی
به معراج خیالات تو بیدل
بلندیهاست سر در جیب پستی
چه می شدگر نمی زد اینقدر رنج نفس هستی
مرا رسوای عالم کرد این شهرت هوس هستی
شرار جسته از سنگ انفعالش چشم می پوشد
به این هستی که من دارم نمی خواهد نفس هستی
گر اقبال هوس را عزتی می بود در عالم
قضا از شرم کم می بست بر مور و مگس هستی
هوای عافیت صحرای مانوس عدم دارد
نمی سازد عزیزان، با مزاج هیچکس هستی
غریب است ازگرفتاران، غم تن پروری خوردن
حذر زبن دانه و ابی که دارد در قفس هستی
تو بر جمعیت اسباب مغروری و زبن غافل
که اخر می برد در اتشت زین خار و خس هستی
خروش الرحیلی بشنو و از جستجو بگذر
سراغ کاروان دارد در اواز جرس هستی
نبودی، امدی و می روی جایی که معدومی
زمانی شرم باید داشتن زین پیش و پس هستی
مزاری راکه می بینم دل از شوق اب می گردد
خوشا جمعیت جاوبد و ذوق بی نفس هستی
تظلم در عدم بهر چه می برد ادمی بیدل
درین حرمان سرا می داشت گر فریادرس هستی
یاد باد ان کز تبسم فیض عامی داشتی
در خطاب غیر هم با من پیامی داشتی
یاد باد ان ساز شفقتها که بی ناموس غیر
در بساط تیره روزان عیش شامی داشتی
یاد باد ای حسرت بنهاده پا از دل برون
چون نگه در چشم حیران هم مقامی داشتی
گاهگاهی با وجود بی نیازیهای ناز
خدمتی ارشاد می کردی غلامی داشتی
امد امد خاک مشتاقان به گردون می رساند
یک دوگام انسوی تمکین طرفه کامی داشتی
کردی از اهل وفا یکباره قطع التفات
در تغافل سخت تیغ بی نیامی داشتی
اینقدر خلوت پرست کنج ابرویت که کرد
چون نگاه بی نیازان سیر بامی داشتی
ما همان خاکیم اکنون انفعال از ما چرا
پیش زپن هم با همه تمکین، خرامی داشتی
سوخت دل در انتظار گرد سر گردیدنی
اخر ای بدمست گاهی دور جامی داشتی
تیغ هم بربیدل ما مد احسان بود وبس
گر به حکم ناز میل انتقامی داشتی
به ذوق عافیت ای ناله تا کی در جگر پیچی
چه باشد یک نفس خون گردی و بر چشم تر پیچی
به جیب زندگی تهمت شمرنقد بقا بستن
مگر درکاغذ اتش زده مشتی شرر پیچی
ندارد صرفه عرض دستگاه رنگ و بو گل را
بساطی را که بر هم چیده ای ان به که در پیچی
خیال هرزه گردی اینقدر اواره ات دارد
به جایی می رسی زین ره سر مویی اگر پیچی
گریبان تأمل وسعت ابادی دگر دارد
به خود می پیچ اگر می خواهی از افاق سرپیچی
حریف ان میان نتوان شد از باریک بینیها
مگر از زلف مشکین تار مویی درکمر پیچی
تغافل چند خون سازد دل حسرت نگاهان را
تبسم زیر لب چون موج تا کی در گهر پیچی
سواد مدعای نسخه هستی شود روشن
اگر بر هم نهی چشمی و طومار نظر پیچی
اگر فقر از تو می نالد و گر جاه از تو می بالد
نه ای اتش چرا بیهوده بر هر خشک و تر پیچی
حجاب جوهر ازاد توست اسباب ازادی
همه پروازی اما گر بساط بال و پر پیچی
نفس در سینه تا دزدیده ای اندیشه می تازد
عنانها دارد از خود رفتنت مشکل که در پیچی
خیالات جهان اخر ز سر واکردنی دارد
ازین ساز هوس بر هر چه پیچی مختصر پیچی
جنونهای امل غیر از دماغت کیست بردارد
چو موگردد رسا ناچار می باید به سر پیچی
گر ازادی به لذتهای دنیا خو مکن بیدل
مبادا همچو طوطی بر پر و بالت شکر پیچی
گر ازگوهر کمر سازی وگر دستار زرپیچی
دمی بی کشمکش گردی که زیر خاک سرپیچی
نفس خون گشت و تسکین حبابی هم نشد حاصل
چو گرداب اینقدر تا چند در فکر گهر پیچی
ز حیرت پای درگل مانده ای، تحریک مژگانی
نگاه بی نیازی تا به کی در چشم تر پیچی
به خط عنبرین در هاله گیری ماه تابان را
ز گیسو سنبل شاداب برگلبرگ تر پیچی
ز تدبیر دگر ارایش نازت نمی اید
به گردد نازکی گرد میانت تا کمر پیچی
کمند اینجا رسایی درخور سامان چین دارد
جهان صید خیال توست برخود هر قدر پیچی
برو زاهد نداری مغز بر اسرار پیچیدن
تو محو ظاهری عمامه می باید به سر پیچی
به پرواز هوس تا کی نفس می سوزی ای غافل
کمند ناله ای جهدی که بر صید اثر پیچی
تماشا زین دو نیرنگ هوس بیرون نمی باشد
نگه گر نیست باید چون شنیدن بر خبر پیچی
بجز رزق مقدر نیست ممکن حاصل کامت 
اگرچون عنکبوتان رشته برصد بام ودرپیچی
غرورعجز دنیا حکم شاخ اهوان دارد
تو هم چندانکه برخود بیش بالی بیشترپیچی
بسی پیچید بیدل ناله ات بر دامن شبها
کنون وقت است اگر این رشته درپای سحر پیچی
جهدکن تا نروی بر اثر نیک و بدی
که خضر نیز درین بادیه دام است وددی
تاگلستان تو در سبزه خط گشت نهان
دیده ای نیست که چون لاله ندارد رمدی
داغها در دل خون گشته مهیا دارم
کرده ام نذروفای تو پر ازگل سبدی
جان چه باشدکه توان نذر توام اندیشید
اینقدر تحفه نیرزد به قبولی و ردی
عافیت دوستی و پرورش هوش خطاست
نیست درمحفل تحقیق چو می با خردی
ناصحا از دمت افسرد چراغ دل ما
کاش از توبه کند مرگ کنار لحدی
جوهری لازم تیغست چه پیدا چه نهان
ابروی ظلم تهی نیست ز چین جسدی
رونق جاه گر از اطلس و دیبا باشد
صیقل اینه ماست غبار نمدی
همره قافله اشک تو هم راهی باش
که به از لغزش پا نیست به مقصد بلدی
همه جا داغ گدایی نتوان شد بیدل
خجلم بیشتر از هرکه ندارم مددی
کیستم من نفس سوخته منجمدی
دل خون گشته و گل کرده غبار جسدی
نقش تصویر خیالی ز اثر نومیدم
دعوی ام شوخی و مستی و ندارم سندی
وصل جستم دو جهان جلوه دچارم کردند
چه صنمها که ندیدم به سراغ صمدی
هر چه موقوف بیان ست شماری دارد
از احد هم نتوان یافت بغیر از عددی
جز خموشی که کس انگشت به حرفش ننهد
سخنی کو که ندارد ز زبان دست ردی
غنچه سر گره وهم تعلق تا چند
ای نسیم دم شمشیر شهادت مددی
عرض هستی ست گزندی که علاجش عدم ست
نیست امروز به خود بینی ما چشم بدی
موج را عقد گهر کرد به خود پیچیدن
می شود ضبط نفس رشته عمر ابدی
مژده عافیتی یافتم از کلفت دهر
موی چشم اینه را گشت حضور نمدی
هر کجا بیدل از این باغ نهال ست بلند
در هوای قد او ناله کشیده ست قدی
چه دارم در نفس جز شور عمر رفته از یادی
غباری را فراهم کرده ام در دامن بادی
به خاک افتاده ام اما غرور شعله خویان را
کفی خاکسترم از ارمیدن می دهد یادی
مباش ای مژده وصل از علاج گریه ام غافل
هنوز این شعله خو دیوانه می ارزد به ارشادی
زکوه و دشت عشق اگه نی ام لیک اینقدر دانم
که خاکی خورد مجنونی و کوهی کند فرهادی
طرب رخت شکفتن بسته است از گلشن امکان
مگر زخمی ببالد تا به عرض اید دل شادی
هوس دام خیالی چند در گرد نفس دارد
درین صحرا همه صیدیم و پیدا نیست صیادی
تو هر رنگی که خواهی حیرت دل نقش می بندد
ندارد کارگاه وضع چون ایینه بهزادی
نباشد گر حضور جلوه بالا بلندانت
به رنگ سایه واکش ساعتی در پای شمشادی
به یاد جلوه او حیرت ما را غنیمت دان
صفای شیشه هم نقشیست از بال پریزادی
خطا از هرکه سر زد چون جبین، من در عرق رفتم
ندارد عالم ناموس چون من خجلت ابادی
توهم چون شمع محمل کش به سامان جگر خوردن
درین ره هر کسی از پهلوی خود می کشد زادی
نمی دانم چه گم کردم درین صحرا من بیدل
دلی می گویم و دارم به چندین نوحه فریادی
که ام من شخص نومیدی سرشتی عبرت ایجادی
به صحرا گرد مجنونی به کوه اواز فرهادی
به سر دارم هوای ترک شوخی فتنه بنیادی
که تیغش شاخ گلریزست و تیرش سرو ازادی
زمینگیر سجود حیرتم ای چرح نپسندی
که گیرد بعد مردن هم غبارم دامن بادی
دل صید اب شد در حسرت شوق گرفتاری
رسد یارب به گوش حلقه دام تو فریادی
حریفان، جام افسون تغافل چند پیمودن
بهار است از فراموشان رنگ رفته هم یادی
گرفتاری بقدر رنگ بر ما دام می چیند
ندارد غیر نقش بال و پر طاووس صیادی
به صد دام ارمیدم دامن از چندین قفس چیدم
ندیدم جز به بال نیستی پرواز ازادی
دماغ شعله از خار و خس افسرده می بالد
غرور سرکشان را بی ضعیفان نیست امدادی
به یک طرز تغافل هر دو عالم را محرف زن
ندارد قطع الفت احتیاج تیغ جلادی
بنای اعتبار ما به حرفی می خورد بر هم
به چندین رنگ می گردد بهار از سیلی بادی
ز سعی جان کنیهایم مباش ای همنشین غافل
که از هر ناله من تیشه دزدیده ست فرهادی
جدا زان بزم نتوان کرد منع ناله ام بیدل
چو موج افتد به ساحل می کند ناچار فریادی
گر درین قحط سرایت نکند نان مددی
نه جسد رنگ نموگیرد و نی جان مددی
سرسری نگذری ای بیخبر از عقده دل
گر ز ناخن نشود کار به دندان مددی
ای غنی تا اثر انجم و افلاک بجاست
کس نمی خواهد از اقبال تو چندان مددی
در قناعت همه اسباب به زیر قدم است
مور این دشت نخواهد ز سلپمان مددی
اینقدر باز نگردد در تشویش سوال
ازکریمان نرسد گر به گدایان مددی
صحبت بیخردان افت روحانی بود
اه اگر نوح نمی دید ز توفان مددی
حیف از ان بیخبری چندکه با قدرت جاه
خاک گشتند و نکردند به یاران مددی
فصل بیحاصلی اشک تریها دارد
سنگ شد ابر اگر کرد به نیسان مددی
اشک بی رونقی بخت سیه نپسندید
داشت این شام هم از فیض چراغان مددی
گل این باغ جنون حوصله ای می خواهد
بیدل از چاک ضرور است به دامان مددی
نه نفس تربیتم کرد و نه دامان مددی
اتشم خاک شد ای سوخته جانان مددی
شوق دیدارم و یک جلوه ندارم طاقت
مگر ایینه کند بر من حیران مددی
ارزو می کشدم بر در ابرام طلب
کو حیا تاکند از وضع پشیمان مددی
یاد چشم تو ز اوارگیم غافل نیست
گرد این دشتم و دارم ز غزالان مددی
بسملم گرم طواف چمن عافیتی است
ای تپیدن به تغافل نزنی هان مددی
راحت از قافله هوش برون تاخته است
ای جنون تا شودم بار دل اسان مددی
کیست بار تپش از دوش هوس بردارد
بی عصایی نکند گر به ضعیفان مددی
با همه ظلم رها نیست کس ازمنت چرخ
اه از ان روز که می کرد به احسان مددی
حیله جوی نم اشکیم درین وادی خشک
کاش از ابله بخشند به مژگان مددی
بیدل از غنچه گرفتم سبق زانوی فکر
بود کوتاهی دامن به گریبان مددی
خوش ان ساعت که چون تمثال از ایینه فردی
تو اری سر برون از جیب ناز و من کنم گردی
ز رنگ ناتوانی عذر خواهد سیر این باغم
به دستنبویی خجلت ندارم جز گل زردی
اگر گردی کند خاک ته پا پشت پا بوسد
بر احباب ازین بیشم نمی باشد ره اوردی
عقوبت از کمین معصیت غافل نمی باشد
شب من تیره تر شد اخر از تشویش شبگردی
جهان یکسر قمار ارزوی پوچ می بازد
بجز دست پشیمانی که دارد برد و اوردی
مروت سخت دور است از مزاج بیحس ظالم
ز زخم کس نمی گردد دچار نیشتر دردی
به این سامان که گردون نشئه وارستگی دارد
بلند افتا ده باشد دامن برچیده مردی
اسیر فقرم اما راحت بی درد سر دارم
به ملک تیره روزی نیست چون من سایه پرورد ی
به ذوق کوثر و الوان نعمت خون مخور بیدل
بهشت ان بس که یابی نان گرم و ابک سردی
غبارم می کشد محمل به دوش ناله دردی
که از وحشت نگیرد دامن اندیشه اش گردی
به توفان تماشای که از خود رفته ام یارب ؟
که گردم می دهد یاد از نگاه جلوه پروردی
خرد را در مقام هوش تسلیم جنون کردم
به حال خوبش هم باز امدن دارد ره مردی
تماشای سواد عافیت برده ست از خویشم
مگر مژگان بهم اردکسی تا من کنم گردی
درین غفلت سرا از یاس بردم فیض اگاهی
گلاب افشاند همچون صبح بر رویم دم سردی
جرس اتش زنم دود سپندی پرفشان سازم
به دوشم تا به کی محمل کشد فریاد بیدردی
چسان با صفحه افلاک سازد نقش ازادم
غبارم دامن مژگان نگیرد چون نگه فردی
شبستان جسد پاس از دل بیدار می خواهد
جهانی خفته است اینجا و پیدا نیست شبگردی
بجستیم اخر از قید طلسم نارساییها
شکست بال قدرت گشت بر ما چنح مردی
ز بس چون شمع بیدل با شکست رنگ درجوشم
ز هر عضوم توان کرد انتخاب چهره زردی
نیاز جلوه دارم حیرت ایینه پروردی
ز دیوان نگاه امشب برون اورده ام فردی
به روی چهره امکان، من ان رنگ سبکبالم
که هر کس می رود از خویش می خیزد ز من گردی
به بال هر نفس پرواز از خود رفتنی دارم
به رنگ اضطراب ناله ام توفانی دردی
بیا زاهد طریق صلح کل هم عالمی دارد
تو و تسبیح، ما و می کشی، هر کاری و مردی
ز نیرنگ تغافل برده است ان چشم فتانم
به بازی نیز نتوان یافتن در طاسم اوردی
ز خود رفتن به یادت ریشه در موج گهر دارد
به این تمکین نمی باشد خرام نازپروردی
به جیب بیخودی دارم سراغ شعله جولانی
چو اخگر در شکست رنگ ییدا کرده ام گردی
خمار عافیت نتوان شکست از نشئه صهبا
گرفتم چون خزان در خون گرفتم چهره زردی
ز بس جوش مخنث می زند این عرصه عبرت
زنان ریشی برون ارند تا پیدا شود مردی
تپیدم انقدر کز دل فسردن محو شد بیدل
به سعی کوفتنها گرم کردم اهن سردی
عبث چون چشم قربانی وبال مرد و زن بردی
ورق گرداندی و روی سیاهی درکفن بردی
به نور دل دو گامی هم درین وادی نپیمودی
چراغی داشتی چون تیره شد از انجمن بردی
حریفان را چراغ راه مقصد دسته گل شد
تو داغ لاله ای با نیل سوسن زین چمن بردی
صدایی پرفشان چون سایه اکنون زیرکوه امد
که بر دوش سبکروحی گرانیهای تن بردی
سیهکاری نمی بایست زاد اخرت کردن
ازین غربت سرا رفتی و اتش در وطن بردی
طواف دار عقبایت کنون معلوم خواهد شد
که از فریاد مظلومان برای خود رسن بردی
حق اندیشیدی و باطل برامد سعی مجهولت
به امید ابروها ریختی، خون ریختن بردی
تحیر خنده دارد بر شعور غفلت اهنگت
که دل عود ترنم بود و بهر سوختن بردی
به خواب امن می ترسم سیاهیها کند زیرت
کزین اتشکده دودی عجب با خویشتن بردی
وفا درکسب اعمال اینقدر تغییر هم دارد
محبت بودی ای بیداد خصمیها به تن بردی
به نفرین جهانی باخت گردون نقد عمرت را
از این بازیچه افسوسی اگر بردی ز من بردی
به هر رنگ از من و ما درس عبرت بردنی دارد
زخلق ان جنس معنیها زبیدل این سخن بردی
اگر با پای سروی سعی اهم رهبری کردی
کف خاکسترم با بال قمری همسری کردی
ندادم عرض هستی ورنه با این ناتوانیها
به رنگ رشته شمعم نفس هم اژدری کردی
نشد اول چراغ عافیت در دیده ام روشن
که پیش از دود کردن اتشم خاکستری کردی
دلی دارم که گر ایینه دیدی حیرت کارش
همان جوهر عرق از خجلت بی جوهری کردی
نبردم رنج تزویری که زاهد از فسون او
به هر گوسالگی خود را خیال سامری کردی
به بی دردی فسرد و یک نفس ادم نشد زاهد
چه بودی از هوس هم این هیولا پیکری کردی
خوشا ملک فنا و دولت جاوید بیقدری
که انجا نقش پا هم بر سر ما افسری کردی
اگر چون شانه حرفی از فسون زلف دانستی
دل صد چاک ما هم دست در بال پری کردی
چو قمری چشم اگر می دوختم بر سرو ازادش
به گردن گردش رنگ تحیر چنبری کردی
نگاه او گر افکندی سپند ناز در اتش
به حیرت ماندن چشم غزالان مجمری کردی
زگرد جلوه خود خاک بر سر ریختی بیدل
اگر نظاره رفتار او کبک دری کردی
خیالت هر کجا تمهید راحت پروری کردی
به خواب بیخودی بوی بهارم بستری کردی
نفس چون ناله بر باد تپیدن داد اجزایم
به توفان خیالت گرنه حیرت لنگری کردی
به پاس راز الفت شکر بیدردیست کار من
اگر دل اب می گردید مژگان هم تری کردی
به این نازک مزاجی حیرتم اسوده می دارد
و گرنه جنبش مژگان به چشمم نشتری کردی
شدی یاقوت اگر ایینه دار رنگ اشک من
رگ خونی نمایان از نگاه جوهری کردی
درین گلشن که از افلاس نامی دارد ازادی
چه کردی سرو مسکین گر وداع بی بری کردی
به بخت تیره ممنون تغافلهای گردونم
زدی ایینه ام بر سنگ اگر روشنگری کردی
نبود از حق شناسیهای الفت انقدر مشکل
که چون قمری پر پروانه را خاکستری کردی
به تیغ وهم اگر می کرد عشق اثبات اگاهی
شکست شیشه هم سر درگریبان پری کردی
جنون چون شمع در رنگ بنای من نزد اتش
که تا نقش قدم گشتن سرا پایم سری کردی
ازین بی ماحصل افسانه های دردسر بیدل 
کسی گوشی اگر می داشت بایستی کری کردی
برخود مشکن تا همه تن رنگ نگردی
ای شیشه نجوشیده عبث سنگ نگردی
دور است تلاشت ز ره کعبه تحقیق
ترسم که به گرد قدم لنگ نگردی
تا راه سلامت سپری ضبط نفس کن
قانون تو سازست گر اهنگ نگردی
چون خاک هواگیر درین عرصه محالست
کز خود روی و صاحب اورنگ نگردی
در اینه شوخی این جلوه شکستی است
بر روی جهان بیهده چون رنگ نگردی
پیداست خراشی که ز نقش است نگین را
از نام جراحتکده ننگ نگردی
این جلوه نیرزد به غبار مژه بستن
ایینه مشو تا قفس زنگ نگردی
در عالم اضداد چه اندیشه صلحست
با خود نتوان ساخت اگر جنگ نگردی
صیاد کمینگاه امل قامت پیریست
هشدار که چون حلقه شوی چنگ نگردی
بیگانگی وضع جهان حوصله خواه است
از خویش برون ای اگر تنگ نگردی
ایینه نازت همه دم جلوه بهارست
ای رنگ نگردانده تو بیرنگ نگردی
بیدل به ادای مژه کجدار و مریزی
پر شیفته محفل نیرنگ نگردی
که کشید دامن فطرتت که به سیر ما و من امدی
تو بهار عالم دیگری ز کجا به این چمن امدی
سحر حدیقه اگهی ستم است جیب درون درد
چه هوا بپرورد اتشت که برون پیرهن امدی
هوس تعلق صورتت ز چه ره فتاده ضرورتت
برمیدی انهمه از صمد که به ملک برهمن امدی
ز عدم جدا نفتاده ای قدم دگر نگشاده ای
نگر انکه پیش خیال خود به خیال امدن امدی
نه سفر بهار طراز شد، نه قدم جنون تک و تاز شد
به خودت همین مژه باز شد که به غربت از وطن امدی
نه لبت به زمزمه چنگ زد، نه نفس در دل تنگ
عدم ابگینه به سنگ زد که تو قابل سخن امدی
چقدر تجرد معنی ات به در تصنع لفظ زد
که چو تار سبحه ز یک زبان به طواف صد دهن امدی
چه شد اطلس فلکی قبا که دراید ان ملکی ردا
که تو در زیانکده فنا پی یک دو گز کفن امدی
ز خروش عبرت مرد و زن، پر یأس می زند این سخن
که چو شمع در بر انجمن ز چه بهر سوختن امدی
ز مزاج سایه افتاب اثر دوِیی نشکافتم
من اگر نه جای تو داشتم تو چه سان به جای من امدی
به هوس چو بیدل بیخبر در اعتبار جهان مزن
چه بلاست ذوق گهر شدن که چو موج خود شکن امدی
توبا این پنجه نازک چه لازم رنگها بندی
بپوشی بهله و بر بهله می باید حنا بندی
سراپایت چوگل غیر از شکفتن بر نمی دارد
تبسم زیر لب دزدی کز او بند قبا بندی
غبارم تا کند یاد خرامت رنگ می بازم
که می ترسم قیامت بر من بی دست و پا بندی
درین محفل چه دارد سعیت از ایینه پردازی
جز این کز تهمت تمثال خجلت بر صفا بندی
به شوخی حق مضمون ادب نتوان ادا کردن
عرق کن نقطه نظمی که در وصف حنا بندی
شرارکاغذ ما رنگ تصویری دگر دارد
به لوح امتیاز اتش زنی تا نقش ما بندی
درین صحرا عنان سیل بی پروا که می گیرد
سر تسلیم افتد پیش تا راه قضا بندی
به عرض نارساییها چه طاقت چنگ این بزمم
خمیدن می کشم هر چند بر دوشم صدا بندی
به این طالع چه امکانست یابم بار اقبالی
مگر از استخوانم نامه بر بال هما بندی
به گردونت نخواهد برد سعی پوچ بالیدن
چو نی چند از سبکمغزی کمرها بر هوا بندی
دل از ساز تعلق عاقبت بر کندنی دارد
گشاد اسان شود گر اندکی این عقده وا بندی
وفا سررشته تسخیر می خواهد رسا بیدل
به ایینی که هرکس راگرفتی دست، پا بندی
درین محفل که پیدا نیست رنگ حسن مقصودی
چراغ حسرت الود نگاهم می کند دودی
چو ان شمعی که از فانوس تابد پرتو اهش
درون بیضه ام پیداست بال شعله فرسودی
خروش بینوایی های من یارب که می فهمد
چو مژگانم ز سر تا پا زبان سرمه الودی
طریق بندگی ناز فضولی برنمی دارد
تو از وضع رضا مگذر چه مقبولی چه مردودی
عدم ایمای اسرارت، وجود اظهار اثارت
ز نیرنگ تو خالی نیست معدومی و موجودی
به یک مژگان زدن ایینه بی تمثال می گردد
به حیرت ساز رنگ خودنمایی می برد زودی
به تیغ ابرو گنج زر و گوهر نمی ارزد
اگر انصاف باشد طبع مایل نیست بیجودی
مشو غافل ز وضع فقر اگر ارام می خواهی
چو صحرا خاکساری نیست بی دامان مقصودی
به رنگ طوق قمری در هوای سرو موزونت
کند خاکسترمن ناله از هر حلقه دودی
به راه انتظار جلوه ای افکنده ام بیدل
چو شمع از چهره زرین خود فرش زر اندودی
مکش رنج تأمل گر زیان خواهی و گر سودی
درنگ عالم فرصت نمی باشد کم از دودی
جهان یکسر قماش کارگاه صبح می بافد
ندارد این کتان جز خاک حسرت تاری و پودی
خیال اباد امکان غیر حیرت بر نمی دارد
بساط خودنماییها مچین بر بود و نابودی
درین گلزار کم فرصت کدامین صبح و کو شبنم
عرقها می شمارد خجلت انفاس معدودی
خیال اشیان نوبهار کیست حیرانم
که می بالد ز چشمم حیرت بوی گل اندودی
شکرخند کدامین غنچه یارب بسملم دارد
که چون صبحم سراپا پیکر زخم نمکسودی
از این سودا که من در چارسوی نُه فلک دارم
همین در سودن دست ندامت دیده ام سودی
به هر سو بنگری دود کباب یاس می اید
به غیر از دل ندارد مجمر کون و مکان عودی
تو هم در ارزوی سیم و زر زنار می بندی
مکن طعن برهمن گر کند از سنگ معبودی
علاج زندگی بی نیستی صورت نمی بندد
چو زخم صبح دارم در عدم امید بهبودی
به چندین داغ اهی از دل ما سر نزد بیدل
چراغ لاله ما نیست تهمت قابل دودی
نفس در طلب سوختی دل ندیدی
به لیلی چه دادی که محمل ندیدی
به شبگیر چون شمع فرسوده وهمت
به زیر قدم بود منزل ندیدی
تو ای موج ِ غافل ز اسرار گوهر
برون گرد ماندی و ساحل ندیدی
به قطع مرور زمان تعین
نفس بود شمشیر قاتل ندیدی
نشد مانع عمر قید تعلق
تو رفتار این پای در گل ندیدی
طرب داشت از قید پرواز رستن
تو کیفیت رقص بسمل ندیدی
حساب تو با کبریا راست ناید
زمین را به گردون مقابل ندیدی
بغیر از تک و تاز گرد خیالت
کس اینجا نبود و تو غافل ندیدی
ز اسباب خوردی فریب تجرد
تماشای بیرون محفل ندیدی
تمیز تو شد دور باش حقیقت
که حق دیدی و غیر باطل ندیدی
از این علم و فضلی که غیرت ندارد
چه خواندی گر اشعار بیدل ندیدی
به مکتب هوس از کیف و کم چه فهمیدی
تو فطرت عدمی از عدم چه فهمیدی
نظر بر اوج سپهرت بلند تاخت چه دید
سرت به زانو اگر گشت خم چه فهمیدی
زبان به حرف گشودی چه بود اهنگت
دو لب دمی که رساندی بهم چه فهمیدی
هزار رنگ خطت ریخت از زبان لیکن
کسی نگفت ترا ای قلم چه فهمیدی
به رشته های نفس نغمه ای جز اره نبود
ازین ترانه که گفتی منم چه فهمیدی
بلند و پست تو چون شمع دودی و داغیست
به سر چه دیدی و زیر قدم چه فهمیدی
قفای سایه دویدی ز شخص شرمت باد
دل اب گشت ز دیر و حرم چه فهمیدی
سواد معنی و صورت ز فهم مستغنی ست
صمد اگر صمد است از صنم چه فهمیدی
بغیر وهم که در درسگاه فطرت نیست
منت به هیچ قسم می دهم چه فهمیدی
فرامشی سبقم کیست تا ازو پرسم
که من به یاد تو گر امدم چه فهمیدی
چنین که بیدل ما نارسای عرفان ماند
مباد غره دانش تو هم چه فهمیدی
افت ایجاد است طبع از دستگاه خود سری
دختر رز فتنه ها می زاید از بی شوهری
تاکی اجزای کمال ازگفتگو بر هم زدن
یک نفس هم گر دو لب بر هم گذاری دفتری
هیچکس از تنگنای چرخ ره بیرون نبرد
عالمی راکلفت این خانه کشت از بی دری
دل شکست اما صدا واری ننالیدیم حیف
موی چینی کرد ما را دستگاه لاغری
تا درین بازار عبرت جنس ما امد به عرض
هیچکس جز بر فلک نشنید نام مشتری
ساز راحت گر همه خارست دام غفلت است
بر نگه تکلیف خواب اورد مژگان بستری
رنگها دارد بهار انتظار مدعا
فرق دام اینجا محال است از دکان جوهری
همچو شبنم انفعال نارسایی می کشم
در عرق خواباند پروازم ز بی بال و پری
چون دف عبرت خراش از پیکر فرسوده ام
پوست رفت و بر نیامد استخوان چنبری
مستی اهنگست پیغام ازل هشیار باش
جام و مینا در بغل می اید اواز پری
هر کدورت را که می بینی صفا می پرورد
سنگ هم در پرده دارد عالم میناگری
زحمت تدبیر یکسونه که در دیای عشق
بادبانی نیست کشتی را به از بی لنگری
در پناه مشرب عجز ایمن از افات باش
خار این صحرا ندارد شیوه دامن دری
تن به مردن داده را افت دلیل ایمنی ست
ناز بالین پر تیر است و خواب لشکری
الفت مستی و ازادی جنون وهم کیست
پا کش از دامن چو اشک اندم که از سر بگذری
از سراغ چشمه حیوان که وهمی بیش نیست
می دهد ابی نشان ایینه اسکندری
خلقی از اوهام استخراج مستی می کند
یادگیر ان می که پیماید فرس از ساغری
طوق در گردن به گردون می پری چون گردباد
جای شرم است ان سلیمانی و این انگشتری
از فضولی قطع کن بیدل که در بزم یقین
حلقه تا گشتی به فکر خویش بیرون دری
بی خبر از خود مگذر، جانب دل هم نظری
ای چمنستان جمال، اینه دارد سحری
زندگی یک دو نفس، این همه پرواز هوس
کاغذ اتش زده ای سر خوش مست شرری
بر هوس نشو و نما، مفت خیالست بقا
ورنه در اقلیم فنا، یأس ندارد هنری
اه درین دشت هوس نیست به کام دل کس
مشت غباری که بچیند نمی از چشم تری
بی تو چو شمعم همه تن سوخته یأس وطن
داغی واهیست ز من گر طلبی پا و سری
قابل اگاهی او نیست خیال من و تو
حسن خدایی نشود اینه دارش دگری
جوش حباب انجمن شوکت دریا نشود
ما همه صیقل زده ایم اینه بی جگری
نیست ز هم فرق نما انجمن و خلوت ما
اینه دارد همه جا خانه بیرون دری
در بر هر زیر و بمی خفته فسون عدمی
در همه سازست رمی با همه رنگست پری
پرده صد رنگ دری تا به چمن راه بری
خفته ته بال پری کارگه شیشه گری
بیدل خونین جگرم بلبل بی بال و پرم
نیست درین غمکده ها ناله من بی اثری
تا کجا ان جلوه در دل ها کشد میدان سری
در فشار شیشه افتاده ست اغوش پری
غفلت ذاتی ز تدبیر تأمل فارغ است
از فسون پنبه منت بر نمی دارد کری
تا عدم اواره افات باید تاختن
جز فرو رفتن ندارد کشتی ما لنگری
فیض صحرا در غبار خانمان اسوده است
تا به دامن وارسی باید گریبان بر دری
برگ برگ بید این باغ امتحانگاه خمی ست
هیچ باری نیست سنگینتر ز بار بی بری
با خرد گفتم چه باشد انفعال ادمی
سوی دنیا دید وگفت : اشغال اسباب خری
عمرها شد می زنی بیدل در دیر و حرم
اه از ان روزی که گویندت چه زحمت می بری
دوستان این خاکدان چون من ندارد دیگری
خانه در زیر زمین بنیاد و نقش پا دری
مردم و یاد مرا بر من نکرد ان مست ناز
در غبارم داشت استقبال پابوسش سری
می روم از خود چو شمع و پا به دل افشرده ام
کشتی من بادبان دارد به جیب لنگری
خواب راحت در تلاش مخمل و سنجاب سوخت
زیر پهلو داشتم چون ناتوانی بستری
اخگری بودم ز داغ بیکسی پامال یأس
بر سر من سایه کرد اخر کف خاکستری
از حلاوتگاه فقرم بوریایی داده اند
با زمین چون بند نی چسبیده ام بر شکری
ارزوها در سواد وهم جولان می کند
انسوی میدان در افتاده ست با هم لشکری
زنگ غفلت محرم ایینه دل بوده است
عافیت دارد درون خانه بیرون دری
دور چرخ از کوکب عاشق سیاهی کم نکرد
عمرها شد یک مرکب می کشم از محبری
وادی واماندگی طی می کنیم و چاره نیست
می برد ما را ته پا نارسیدن رهبری
اب می گردیم تا مشتی عرق گل می کنیم
شیشه ساز ما ندارد جز حیا اتشگری
بسکه بی رویش چو شمعم زندگانی خجلت است
گر پرد رنگم به روی اب می گردد پری
در ادبگاهی که حرف تیغش اید بر زبان
گردن من بین اگرخواهی ز مو هم لاغری
بیدل از مقدار ظرف خود نمی باید گذشت
وعظ مستان در خط پیمانه دارد منبری
عالمی بر باد رفت از سعی بی پا و سری
خامه ها در مشق لغزش گم شد از بی مسطری
فرصت جمعیت دل نوبهار مدعاست
غنچه خسبی ها مقدم گیر بر گل بستری
گفتگو بنیاد تمکینت به توفان می دهد
گر همه کهسار باشی زین صداها می پری
بی محابا دم مزن گر پاس دل می بایدت
با نفس دارد حباب ایینه میناگری
ریزش اشکی چو شمعت خضر مقصدکرده اند
کاش با این لغزش از استادگی ها بگذری
ربشه برگردون دوانیدیم و عجز ما بجاست
سعی بالیدن نبرد از پهلوی ما لاغری
در پی ما انفعال سرنوشت افتاده است
نامه ما را مپیچان خط ما دارد تری
زین اثرها کز سعادت خفته در بال هما
بر پر طاووس بایستی دکان مشتری
مزد تلاشم به رهت دیده ندارد گهری
ابله ای کو که نهم در قدم خویش سری
نیست درین هفت چمن چون قدت ای غنچه دهن
گلبن نیرنگ گلی سرو قیامت ثمری
گر جرس اید به نوا ور ز سپند است صدا
غیر من بی سر و پا ناله ندارد دگری
بر قد خم سنگ مزن شیشه رنگم مشکن
تا بکشد ناله من کوه ندارد کمری
شور جهان در قفسم صور قیامت جرسم
می گسلد هر نفسم رشته ساز سحری
همچو سپندم همه تن داغ دلی سرمه کفن
تا عدم از هستی من ناله فشانده ست پری
نیست اقامتگه کس وادی جولان هوس
دامن عجز است رسا، ابله پایان سفری
هست امل پروریی لازم اقبال جهان
بی تری مغز بلندی نکند موی سری
شبهه هستی چو سحر می کندم خون به جگر
اینه بندم به عدم کز نفس ارم خبری
ذوق بهار و چمنت چون نشود راهزنت
جانب ان انجمنت دل نگشوده ست دری
لذت این محفل دون بر نی ما خوانده فسون
داغ شو ای ناله کنون راه نفس زد شکری
بیدل از اغاز گذر زحمت انجام مبر
بررخ فرصت چقدر اینه بندد شرری
ای سعی نگون، زین دشت، در سر چه هوا داری
کز یک دو تپش با خاک چون ابله همواری
صد عشق و هوس داریم، صد دام و قفس داریم
تا نیم نفس داریم کم نیست گرفتاری
پوشیدن اسرارست ای شخص حباب اینجا
عریانی دیگر نیست گر جامه فرود اری
غمازی اگر ننگست باید مژه پوشیدن
بیرنگ نمی اید از اینه ستاری
در غیبت نیک و بد نقدست مکافاتت
اخر به چه روی است این کز پشت برون اری
اگاهی و جهل از ما تمییز نمی خواهد
بی چشمی مژگانیم کو خواب و چه بیداری
در مرکز تسلیم است اقبال بلندیها
سر بر فلکم اما از ابله دستاری
ما ذره موهومیم اما چه توان کردن
تشویش کمی ها هم کم نیست ز بسیاری
فریاد ز افلاسم کاری نگشود اخر
بی ناخنی ام خون کرد از خجلت سرخاری
پرهیز میسر نیست از مخترع اوهام
چون چشم بتان عام است بیدادی و بیماری
بار نفس بیدل بر دوش دل افتاده ست
دل این همه سنگین نیست وقتست که برداری
به جلوه تو نگه را ز حیرت اظهاری
ببالد از مژه انگشتهای زنهاری
چوگردباد اسیران حلقه زلفت
کشند محمل پرواز برگرفتاری
نگه ز پرده ان چشم ناتوان پیداست
به رنگ شخص اجل در لباس بیماری
زبان خار ندانم چه گفت درگوشش
که چشم از ابله ام برد سیل خونباری
چه ممکنست دل ازگریه ام بجا ماند
ز سنگ نیز نیاید در اب خودداری
دلیل عافیت شمع عرض زنهارست
تو نیز جز به سرانگشت گام نشماری
گهر ز سنگدلی بار خاطر دریاست
به روی اب نشین چون کف از سبکباری
نظر به خاک ره انتظار دوخته ام
بس است مردمک چشم دام بیداری
به ان مراتب عجزم که همچو نقش قدم
کند بنای مرا سایه سقف و دیواری
در ان بساط که من مرکز فسردگی ام
رمد ز شعله جواله سعی پرگاری
غبار هستی ام اجزای وحشت عنقاست
چها به باد دهی تا مرا بهم اری
ز بسکه ساغر بزم ادب زدم بیدل
چو شمع ناله گره گشت وکرد منقاری
به یأس هم نپسندید ننگ بیکاری
دل شکسته ماکرد ناله معماری
در ان بساط که موجود بودن ست غرض
چو ذره اندکی ما بس است بسیاری
به رنگ غنچه درین باغ بیدماغان را
نسیم درد سر و شبنم است سر باری
خدنگ ناله که از جوش نه فلک گذرد
منش به داغ جگر می کنم سپرداری
سرم به خدمت هستی فرو نمی اید
نفس به گردنم افتاد و کرد زناری
چه سحر کرد ندانم نگاه جادویت
که مرده است جهانی به ذوق بیماری
در ارزوی دهان تو بسکه دلتنگم
نفس به سینه من ره برد به دشواری
جهانی از نم چشمم مگر به توفان رفت
به بحرش ای مژه ام بیش ازبن نیفشاری
دگر چو سایه ام از خانمان چه می پرسی
نشسته ام به غبار شکسته دیواری
نگاه اگر نشود صرف تار و پود تمیز
سر برهنه کند چون حباب دستاری
ز هرزه تازی اگر بگذرد سرشک خوش است
گهر شود چو نشیند ز قطره سیاری
کجاست گوهر دیگر محیط عرفان را
مگر ز جیب تامل سری برون اری
طلسم غنچه هجوم بهار در قفس است
به خون نشین و طرب کن اگر دلی داری
چه جلوه ها که نشد فرش حیرتم بیدل
صفای خانه ایینه داشت همواری
خطاپرست مباش ای ز راستی عاری
که گر سپهر شوی می کشی نگو نساری
جهان ز شوخی نظّاره تو کهسارست
به چشم بسته نظر کن بهار همواری
قبول افت هرکس بقدر حوصله است
به تیغ می کند اینجا طرف جگر داری
چو گل درین چمن از بحر عبرتت کافیست
تبسمی که همان چین دامن انگاری
به رنگ و بو دل خود بسته ای و زین غافل
که غنچه سان گل پرواز در بغل داری
گره ز کار فروبسته تو بگشاید
اگر چو غنچه دل شبنمی به دست اری
غبار دامن این دشت ناله اندود است
قدم دلیر منه تا دلی نیفشاری
به غیر طبع تو کز سجده است معراجش
کدام شعله که خاکش بکرد همواری
چنان ز دهر سبکبار بایدت رفتن
که بار نقش قدم هم به خاک نگذاری
گواه عاقبت کار ظلم پیشه بس است
به خون نشستن نشتر ز مردم ازاری
ز خواب صبح سر غنچه می رود بر باد
مده ز دست چو شبنم عنان بیداری
به مزرعی که دلش برگ خرمن ارایی ست
شکست می دروی ابگینه می کاری
به دوش عمر کشی بار این و ان تا چند
خوش ان زمان که ز اسباب دست برداری
اگر ز جاده تسلیم نگذری بیدل
کند به کسوت موجت شکست معماری
دمی که عجز شود دستگاه بیکاری
گره گشایی ناخن کشد به سر خاری
میان اگهی و راحتست بیزاری
ز جوهر اینه ها راست دام بیداری
دمیده است ز زنجیر بال وحشت موج
بود رهایی ما در خور گرفتاری
کسی مباد اسیر شکنجه افلاس
که ادمی به سر دار به زناداری
ز لوح سایه جز این حرف سر خطی ندمید
که پایمال جهانند اهل بیکاری
چو برگ لاله سیاهی ز داغ ما نرود
به چشم اختر ما نیست رنگ بیداری
بقدر تفرقه دل شکفتن اهنگیم
جنون بهاری ما داشت رنگ دشواری
مقیم عالم تسلیم باش و راحت کن
بلند و پست جهان سایه است همواری
چنان مباش که در چشم مردم از حسدت
مژه به کژدمی افتد، نگه کند ماری
چو گل بهار نشاطت دلیل بیدردی ست
خوش انکه خون شوی و رنگ درد برداری
چو ذره هستی من کاش بی نشان بودی
خجل ز نیستی ام کرد هیچ مقداری
به گریه عرض رموز وفا مبر بیدل
برات دیده مکن فضله جگر خواری
به این تمکین خرامت فتنه در خوابست پنداری
تبسم از حیا گل بر سر ابست پنداری
غبارم از خرامت ششجهت دست دعا دارد
حضور چین دامان تو محرابست پنداری
ندارد ساز عجزم چون نگه سامان اهنگی
به مژگانت که شوخیهای مضرابست پنداری
سپند اتش دل کرده ام ذرات امکان را
تب شوق تو خورشید جهانتابست پنداری
سر از بالین نازم یاد مخمل برنمی دارد
بساط خاکساریها شکر خوابست پنداری
به فکر هستی از خود هر نفس می بایدم رفتن
خیال مشت خاکم عالم ابست پنداری
نشد کیفیت احوال خود بر هیچکس روشن
درین عبرت سرا ایینه نایابست پنداری
خسیسان بر جهان پوج دارند اینقدر غوغا
سگان را استخوان خشک مهتابست پنداری
گهر در بحر ازگرد یتیمی خاک می لیسد
تو از پندار حرص تشنه سیرابست پنداری
دلیل شوخی عشق است محو حسن گردیدن
نگه گستاخیی دارد که ادابست پنداری
خیال از رنگ تحقیقم غباری در نظر دارد
مصور درکمین طرح سنجابست پنداری
تحیر صورتی نگذاشت در ایینه ام بیدل
صفای خانه ای دارم که سیلابست پنداری
قدح از شوق لعلت چشم بی خوابست پنداری
گل از شرم رخت ایینه ابست پنداری
خیال کیست یا رب شمع نیرنگ شبستانم
هجوم حیرتی دارم که مهتابست پنداری
شدم خاکستر و از جوش بیتابی نیاسودم
رگ خوابی که دارم نبض سیمابست پنداری
تعلقهای هستی محو چندین حیرتم دارد
به خود پیجیدنم در زلف او تابست پنداری
به چندین پیچ و تاب از دام حیرت برنمی ایم
سراپایم نگاه چشم گردابست پنداری
جهانی سیر مستی دارد از وضع جنون من
گریبان چاکی ام موج می نابست پنداری
به نیک و بد مدارا سرکن و مسجود عالم شو
تواضع هم خمی دارد که محرابست پنداری
امل از چنگ فرصت می رباید نقد عمرت را
توان را رشته تسخیر اسبابست پنداری
به ملک نیستی راه یقینت اینقدر واکن
که هر کس هر چه انجا می برد بابست پنداری
ز هستی جز تن اسانی ندارم در نظر بیدل
چو محمل هر سر مویم رگ خوابست پنداری
ای گشاد و بست مژگانت معمای پری
جام در دستست از چشم تو مینای پری
از تغافل تا نگاهت فرق نتوان یافتن
یک جنون می پرورد پنهان و پیدای پری
زین تمیزی چند کز ساز حواست ظاهر است
گر بفهمی بی مساسی نیست اعضای پری
عالمی را حرف و صوت بی اثر دیوانه کرد
طرف افسون داشت بی اسم مسمای پری
اخر اغوش خیال از خویش خالی کردنست
شیشه ای داری دو روزی گرم کن جای پری
تا کجا گردد غبار وحشت اسباب، جمع
بگذر از شیرازه بندیهای اجزای پری
ای بهشت اگهی تا کی جنون وهم و ظن
ادمی، ادم چه می خواهی ز صحرای پری
کارگاه حسن تحقیق از تکلف ساده است
بیشتر بی نقش می بافند دیبای پری
اخر از وهم دو رنگی قدر خود نشناختم
شیشه ها بر سنگ زد فطرت ز سودای پری
سخت محجوب است حسن، ایینه دار شرم باش
ازتو چشم بسته می خواهد تماشای پری
هر کجا زین انجمن یابی سراغ شیشه ای
بی ادب مگذر عرق کرده ست سیمای پری
بیدل از اثار نیرنگ فلک غافل مباش
وضع این نه حلقه خلخالی ست در پای پری
اسوده است شوق ز دل پیش نگذری
ای موج خون نگشته ازین ریش نگذری
از طبع ذره گر تپشی واکشی بس است
در پرده خیال ازین پیش نگذری
بر خاک تشنه بارش اگر نیست رشحه ای
بی التفاتی از سر درویش نگذری
دربای عشق بیخود توفان این صداست
کای موج از گذشتگی خویش نگذری
سیلاب نیز طعمه خاکست از احتیاط
زبن دشت انقدر قدم اندیش نگذری
درکاروان غبار املهای ارزو
پس مانده است اگر تو ز خود پیش نگذری
بیدل غبار عالم اوهام زندگیست
نگذشته ای ز هیچ اگر از خویش نگذری
دلدار قدح برکف، ما مرده ز مخموری
اه از ستم غفلت، فریاد ز مهجوری
سرمایه اگاهی گر اینه داریهاست
در ما و تو چیزی نیست نزدیکتر از دوری
از نسخه ما و من تحقیق چه خواندکس
تا نام و نفس باقیست ایینه و بی نوری
زبن یک دو نفس هستی صد سنگ به دل بستم
ویرانه قیامت چید بر خوابش ز معموری
تا چند ببالد کس چون ابله خون در دل
از پوست برون اورد ما را غم مستوری
رفع مرض غفلت از خلق چه امکانست
خورشید هم اینجا نیست بی علت شب کوری
بیقدری نعمت چیست اسانی تحصیلش
گر حرص عسل خواهد پیش ای به زنبوری
در مشرب کمظرفان بیمغزی فطرت بود
پرکرد صدا اخر پیمانه منصوری
هرکارکه پیش اید انگارکه من کردم
زین بیش مجو طاقت در عالم معذوری
در دانه کشی مردیم چون مور ز حرص اخر
در خاک سیه بردیم هنگامه مزدوری
ملکی ست شکست دل از ساز وفا مگسل
مو چین دگر دارد در کاسه فغفوری
همنسبتی بیدل ما را به جنون انداخت
ما غفلت و او فطرت، ما ظلمتی او نوری
سرشکم صد سحر خندید و پیدا نیست تاثیری
کنون از ناله درتاریکی شب افکنم تیری
بجز مردن علاج ما و من صورت نمی بندد
تب شور نفسها در کفن دارد تباشیری
فلک بر مایه داران من و ما باجها دارد
عدم شو تا نبینی گیرو دار حکم تقدیری
اگر از اهل تقوایی بپرهیز از توانایی
که در کیش تعین چون جوانی نیست بی پیری
به نفی سایه موهوم کن اثبات خورشیدی
همه قلبیم اما در گداز ماست اکسیری
رهایی نیست از اندیشه عجز و غرور اینجا
به قانون خموشی هم نفس دارد بم و زیری
چه دیدی ای تامل زین خیال اباد موهومی
تو خوابی عرضه ده تا من هم اغازم به تعبیری
نه گردون کهکشان دارد نه انجم کاروان دارد
درین صحرا جنونی کرده باشد گرد نخجیری
محبت از مزاج عشقبازان کینه نپسندد
پر پروانه ممکن نیست گردد زینت تیری
گر از دود دل و خون جگر صد پیرهن پوشم
همان چون ناله ام سر تا قدم نی رنگ تصویری
دلی پر دارد از مجنون ما سنگ کف طفلان
مگر خالی کند در صورت ایجاد زنجیری
نپنداری به مرگ از جستجو فارغ شوم بیدل
به زیرخاک هم چون افتابم هست شبگیری
فریبم می دهد اسودگی ای شوق تدبیری
به رنگ غنچه خوابی دیده ام ای صبح تعبیری
ندانم دل اسیرکیست اما اینقدر دانم
که درگرد نفس پیچیده است اواز زنجیری
جهان میدان ازادی ست اما مرد وحشت کو
نبالید از نیستان تعلقها نی تیری
به مغروران طاقت بر نمی ایی مدارا کن
نیاز سرکشان دارد خم تسلیم شمشیری
دل غافل به خاک تیره برد اخرشکست خود
غبار زندگی هم بود اگر می کرد تعمیری
چه خواهدکرد با ما صافی ایینه دلها
گرفتم اه من خون گشت و پیدا کرد تاثیری
نماز بیخودی تکلیف ارکان برنمی دارد
چو خون بسملم یک سجده شوق زمین گیری
نفس هر پر زدن گرد دو عالم رنگ و بو دارد
ز صید خود مشو غافل که داری طرفه نخجیری
به اسانی مدان ایینه دیدارگردیدن
صفا در پرده زنگار دزدیده ست شبگیری
من و مشق ندامتهاکه چون مژگان قربانی
نشد ظاهر ز چندین خانه ام یک اشک تحریری
نمود معنی احوال من صورت نمی بندد
مگر سازد خیال موی مجنون کلک تصویری
شب مهتاب ذوق گریه دارد فیض ها بیدل
کدامین بیخبر روغن نخواهد از چنین شیری
بیحاصلی ام بست به گردن خم پیری
چون بید ز سر تا قدمم عالم پیری
در عالم فرصت چقدر قافیه تنگ است
مو، رست سیه، پیش تر از ماتم پیری
تا پنبه نهد کس به سر داغ جوانی
کافور ندارد اثر مرهم پیری
موقوف فراموشی ایام شبابست
خلدی اگر ایجاد کند عالم پیری
هیهات به این حلقه در دل نگشودند
رفتند جوانان همه نامحرم پیری
ازادگی ان نیست که از مرگ هراسد
بر سرو نبسته ست خمیدن غم پیری
دل خورد فشاری که ز هم ریخت نگینش
زبن بیش چه تنگی دمد از حاتم پیری
تأثیر نفس سوخت به سامان فسردن
رو اتش یاقوت فروز از دم پیری
انگشت نمای عدم از موی سپیدم
کردند چو صبحم علم از پرچم پیری
چون موی سپیدی زند از لاف حیا کن
هشدار که زال است همان رستم پیری
بیدل تو جوانی به تک و تاز قدم زن
من سایه دیوار خودم از خم پیری
مژه بهم نزنی اینه به زنگ نگیری
فضای مشرب دل حیرت ست تنگ نگیری
خم نگین نخورد نام بی نیازی همت
حذر که راه سبکتازبت به سنگ نگیری
قفای زانوی انجام اگر دهند نشانت
وطن به سایه دیوار نام و ننگ نگیری
به وحشتی ز تعلق برا که چون پر عنقا
مصورت کند ایجاد نقش و رنگ نگیری
اگر به بوی دل خسته تر کنند دماغت
گلی دگر که ندارد جهان به چنگ نگیری
زده ست عشق تو سنگی به شیشه خانه رنگم
ز خود برامدنم را کم از ترنگ نگیری
چو دین و دل که به مستی نشد مسخر چشمت
به ساغری که گرفتی چرا فرنگ نگیری
کسی نبرد سلامت ز اه سوخته جانان
ز خود سری سر این کوچه تفنگ نگیری
خطی ست جلوه گر از پرده منقش دیبا
که زینهار به بازی دم پلنگ نگیری
مبند محمل امروز بر تصور فردا
طرب شتاب ندارد تو گر درنگ نگیری
به عشق اگر شوی اگه ز خواب راحت بیدل
عجب که بالش ناز از پر خدنگ نگیری
به یمن سبقت جهد از هزار قافله گیری
به رنگ موج گهر گر پی یک ابله گیری
به علم و فن تک وتاز نفس چه فایده دارد
جز اینقدرکه عدم تا وجود فاصله گیری
حیا خوشست ز برگ عدم به فرصت هستی
به یک قدم سفر اخر چه زاد و راحله گیری
به محفلی که بود دور جام و جلوه ساقی
چو زاهد از چه هوس کنج خلوت و چله گیری
فتاده خلق مقیّد به دامگاه تعیَّن
تو هم اسیر خودی عبرت از چه سلسله گیری
ز فکر مدحت ابنای روزگار حذر کن
که بدتر از لگدست انچه زبن خران صله گیری
دلت به کینه مینباز تا فساد نزاید
چه مردی است که بار زنان حامله گیری
نشسته هر نفس اماده هزار شکایت
گرفتن در لب به که دامن گله گیری
ز موج کف به گهر ختم کن تردد دنیا
سزد که یکدلی از روزگار ده دله گیری
صفای اینه دل گشاد کام نهنگست
فرو بری دو جهان گر عیار حوصله گیری
قضا چه صور دمیده ست در مزاج تو بیدل
که از نفس زدنی کوه را به زلزله گیری
حریف مشرب قمری نه ا ی طاووسی نازی
کف خاکستری یا شوخی پرواز گلبازی
نفس عشرت فریبست اینقدر هنگامه ما را
نوای حیرتم انهم به بند تار بی سازی
سرت راه گریبان وانکرد از بی تمیزیها
وگرنه بر تامل سنگ هم دارد در بازی
به این سامان ندانم صید نیرنگ که خواهم شد
که چون طاووس در بالم چراغان کرده پروازی
نفس دزدیده در دل شور سودای دگر دارم
چو شمع کشته روشن کرده ام هنگامه رازی
غبارم در عدم هم گر هوایی دارد این دارد
که برگرد سر او گردم و بر خودکنم نازی
اگر ساحل شوم اواره یک گوهر ارامم
به توفان می گریزم تاکنم با عافیت سازی
ندانم ماجرای کاف و نون کی منقطع گردد
درین کهسار عمری شد که پیچیده ست اوازی
مگو از ابتدای من، مپرس از انتهای من
نگاهی بود خون گشتن چه انجامی چه اغازی
به جایی می رسی بیدل مباش از جستجو غافل
دری ازاشیان تا وا شود یک چند پروازی
غبار هوش توفان دارد ای مستی جنون تازی
بهار شوق خار اندوده است ای شعله پروازی
نمی دانم به غیر از عذر استغنا چه می خواهم
گدای بی نیازم بر در دل دارم اوازی
خیالش در نظر خمیازه بالیدنی دارد
ز حشر ناله میترسم قیامت کرده اندازی
غبارم هر تپیدن ناز دیگر می کند انشا
اثرها دارد این رنگ خیال چهره پردازی
گذار یأس دل را غوطه در سنجاب داد اخر
ز خاکستر فکند این شعله طرح بسترنازی
به سیل گریه دادم رخت ناموس محبت را
به رو افتاد از هر قطره اشکم بخیه رازی
حیا را هم نقاب معنی رازت نمی خواهم
که می ترسم عرق بر جبهه بندد چشم غمازی
نفس گیر است همچون صبح موی پیری ای غافل
سفیدی می کند هشدار گرد بال شهبازی
قفس فرسای خاکستر میندیش اتش ما را
به طبع غنچه پنهان در ته بال است پروازی
خط پرگار خواندی دل ز معنی جمع کن بیدل
ندارد نسخه نیرنگ دهر انجام و اغازی
نمی باشد دل مایوس بی کیفیت نازی
پری زین بزم دور است، ای شکست شیشه اوازی
به تسکین دل بیتاب ما عمری ست می خندد
شرر خو لعبتی در خانمانها اتش اندازی
به یاد نیستی رفتیم از افسون خود رایی
نبود ایینه ما جز غبار شعله پروازی
تو خواهی نوبهارش خوان و خواهی فتنه محشر
ز مشت خاک ما خواهد دمیدن شوق گلبازی
درین عصر از تمیز ماده و نر داغ شد فطرت
جهان پر می زند در سایه بال غلیوازی
خران پر بیحسند از فهم انداز گل اندامان
مگر زین انجمن خیزد لگد سرمایه نازی
نزاکت بر خموشی بسته است ایین این محفل
لب از هم وا مکن تا نگسلانی رشته سازی
درین صحرا ندانم اشیان من کجا باشد
غبار بی پر و بالم ستم فرسای پروازی
به ناموس محبت پیکرم را کرد خاکستر
که دودی پر نیفشاند از چراغ چشم غمازی
ز سعی هرزه چون خورشید روز خود سیه کردم
بر انجامم مگر خندد چراغ گریه اغازی
شبی از گوشه چشم عدم غافل شدم بیدل
هنوزم گوش می مالد پیام سرمه اوازی
به گلزاری که ان شوخ پری پیکر کند بازی
غبارم چون پر طاووس گل بر سر کند بازی
جهان دریای خون گردد اگر چشم سیه مستش
ز دست افشانی مژگان به ابرو سر کند بازی
گدایی کز سر کوی تو خاکی بر جبین مالد
به تاج کیقباد و افسر قیصر کند بازی
عرق بر عارضت هر جا بساط شبنم اراید
نگه در خانه خورشید با اختر کند بازی
قلم هرگه به وصف نیش مژگان تو پردازد
چو خون جسته مضمون در رگ نشتر کند بازی
مخور جام فریب از نقش صورتخانه گردون
به لعبت باز بنگر کز پس چادر کند بازی
دل از ساز طرب بالیدن ننگست ازین غافل
که از افراط شوخی طفل را لاغر کند بازی
مرا از ششجهت قید است و خوش ازاد می گردم
کم افتد مهره ای زینسان که در ششدر کند بازی
ز بس پیچیده است افاق را بی مهری گردون
عجب گر طفل هم در دامن مادر کند بازی
کتاب عرض جاهت تا ورق گرداند در جایی
زهی غافل که با نقش دم اژدر کند بازی
وداع بیقراری می کند چون شعله پروازت
هوس بگذار تا چندی به بال و پرکند بازی
من از سر باختن بیدل چه اندیشم درین میدان
که طفل اشک هم بر نیزه و خنجر کند بازی
تبسم از لبت چون موج در گوهر کند بازی
نسیم از طره ات چون فتنه در محشر کند بازی
فلک بر مهره های ثابت و سیار می لرزد
مبادا گردش ان چشم شوخ ابتر کند بازی
قدح لبریز حیرت گردد و مینا به رقص اید
در ان محفل که ان شوخ پری پیکر کند بازی
بجز مشاطه جادوکه دارد نبض گیسویش 
چنین ماری مگر در دست افسونگر کند بازی
شهید ناز او خون گرمیی دارد که از شوقش
چو نبض موج جوهر در دم خنجرکند بازی
بضاعت نیست بیش از مشت خونی بسمل ما را
گل اخر رنگ خواهد باختن گر سر کند بازی
زگرد اضطراب دل نفس در سینه ام خون شد
بگو این طفل شوخ از خانه بیرونتر کند بازی
نگه را محرم دل ساز و فارغ کن ز افلاکش
چو طفلان تا به کی با حلقه های درکند بازی
فضای پرزدن تنگ ست در جولانگه امکان
شرار ما مگر در عالم دیگرکند بازی
به زیر چرخ از انسان، هرزه جولانی نمی اید
مگر بوزینه ای باشد که در چنبر کند بازی
دل خرسند بر هرکس ز شوق افسون دمد بیدل
در اتش هم همان چون شمع گل بر سر کند بازی
درین مکتب که باز ان طفل بازیگر کند بازی
که از علم انچه تعلیمش دهی از برکند بازی
به قانون ادب سازان بزم دل چه پردازد
هوس مستی که جای باده در ساغر کند بازی
نشاط طبع در ترک تکلف بیش می باشد
به خاک از فرش زرین طفل رنگین تر کند بازی
اسیر چرخم و شد عمرها کز شوق می خواهم
سپندم یک تپش بیرون این مجمرکند بازی
نمی دانم چه پردازد هوس در خانه گردون
مگر باگردکانی چند ازین اخترکند بازی
به غیر از سوختن چیزی ندارد فرصت کارت
شرر اول به دود اخر به خاکستر کند بازی
به خاک ز لهو مفکن جوهر پرداز همت را
کبوتر مایل پستی ست هرگه سرکند بازی
بدو نیک جهان رقاص وهم هستی است اما
کجا رندی کزین بازیچه بیرونترکند بازی
نگه گر نیستی اشکی شو و از خویش بیرون ا
چو مژگان چند پروازت به بال و پرکند بازی
قد پیری نمودارست طفلی تا به کی بیدل
کچه در خاک پنهان کن مبادت ترکند بازی
گرفتم شوخیت با شورصد محشرکند بازی
می تمکین همان در ساغر گوهر کند بازی
به هر دشتی که صید طره ات بر هم زند بالی
غبارش تا ابد با نافه و عنبر کند بازی
زجیب هربن مژگان دمد موزونی سروی
خیال قامتت هرگه به چشم ترکند بازی
غنا پر درد یاد توست طفل اشک مشتاقان
که گاهی با عقیق وگاه باگوهرکند بازی
ز یاد شانه بر زلف دلاویز تو می لرزم
رگ جان اسیران چند با نشتر کند بازی
به موج اشک چوگانی کنم نه گوی گردون را
اگر یک جنبش مژگان جنونم سرکند بازی
شب هجران سر دامان مژگانی نیفشاندم
چه لازم اشک من بادیده اخترکند بازی
بساط این محیط از عافیت طرفی نمی بندد
گهر هم چون حباب اینجا همان با سرکند بازی
سفیدی کرد مویت لیک از طفلی نمی فهمی
که اتش تاکجا در زیر خاکستر کند بازی
شرر در عرصه تحقیق با ما چشمکی دارد
که از خود چشم پوشد هر که اینجا سر کند بازی
به شغل لهو اخر پیرگردیدم ندانستم
که همچون شعله جواله ام چنبر کند بازی
نشیند طفل اشکم در دبستان صدف بیدل
که چندی از تپش اساید و کمتر کند بازی
من و دیوانه خو طفلی که هر جا سر کند بازی
دو عالم رنگ بر هم چیند و ابتر کند بازی
خیال چین ابروی تو هر جا بی نقاب افتد
نظر ها در دم شمشیر با جوهر کند بازی
به توفان خیالت اشک حسرت بسملی دارم
که هر مژگان زدن در عالم دیگر کند بازی
به رویت پیچ و تاب طره مشکین به ان ماند
که شاخ سنبلی بر لاله احمر کند بازی
در ان محفل که گلچین هوس باشد دم تیغت
مرا چون شمع یک گردن به چندین سر کند بازی
بود ننگ شکوه مهر محو ذره گردیدن
بگو تا جلوه در ایینه ها کمتر کند بازی
دل عاشق به گلگشت چمن حیف ست پردازد
سپند ان به که در جولانگه مجمر کند بازی
طلب سرمایه عشقی به درس لهو کمتر رو
مبادا طفل خواهش را هوس پرور کند بازی
اگر ایینه عبرت دلیل پیش پا باشد
چرا طاووس ما با نقش بال و پرکند بازی
مزاج خوابناک افسانه را باطل نمی داند
جهان بازی ست اماکیست تا باورکند بازی
طرب کن گر نشاط وهم هستی زود طی گردد
به کلفت می کشد دل هر قدر لنگر کند بازی
هوس در طبع تمکین مشربان شوخی نمی داند
چه امکان است بیدل موج در گوهر کند بازی
نگه از مستی چشم تو با ساغر کند بازی
حیا از رنگ تمکین تو با گوهر کند بازی
اگر بیند هجوم خط به دور شکّر لعلش
ز حسرت مور جوهر در دم خنجر کند بازی
به دوران تو گردون مهره سیاره می چیند
بفرما چشم فتان را که تا ابتر کند بازی
به بزم بیقراری مشرب عیش شرر دارم
من و اشکی که چون اطفال با اخگر کند بازی
اگر تحریر خط دلفریبش سر کنم بیدل
زبان کلک خشک من به مشک تر کند بازی
الهی سخت بی برگم به ساز طاعت اندوزی
همین یک الله الله دارم ان هم گر تو اموزی
ز تشویش نفس بر خویش می لرزم ازین غافل
که شمع از باد روشن می شود هرگه تو افروزی
تجدد از بهارت رنگ گرداندن نمی داند
نفس هر پر زدن بی پرده دارد صبح نوروزی
سرانجام زبان ارایی من بود داغ دل
سیه کردم چو شمع ایینه از سعی نفس سوزی
درین وادی که دل از اه مأیوسان عصا گیرد
چو شمع از خارهای پی سپر دارد قلاوزی
ز بی صبری درین مزرع تو قانع نیستی ورنه
تبسم می کشد سویت چوگندم محمل روزی
قباهای هنر از عیب جویی چاک شد بیدل
چو عریانی لباسی نیست گر مژگان بهم دوزی
چه دولت است نشاط تجدد اندوزی
دماغ اگر نشود کهنه از نو اموزی
نعیم و خلد برین گرد خوان استعداد
قناعت است ولی تا کرا شود روزی
به نور فطرت ازین مهر و مه چه افزاید
چراغ دهر خمش گیر اگر دل افروزی
فراهم است ز مژگان اگر نهی برهم
به پیش چشم تو اسباب راحت اندوزی
به سایه علم سرنگونی مژه باش
جز انفعال درین عرصه نیست فیروزی
چو صبح شور در افاق می توان افکند
به یک نفس زدنی گر خموشی اموزی
ندارد این ستم اباد ما و من بیدل
لباس عافیتی غیر لب بهم دوزی
مشکل از هرزه دوی جز به تب و تاب رسی
پا به دامن نشکستی که به اداب رسی
مخمل کارگه غفلتی ای بیحاصل
سعی بیداریت این بس که تو تا خواب رسی
انقدر بر در اظهار مبر حاجت خویش
که به خفتکده منت احباب رسی
رمز اقبال جهان واکشی از ادبارش
گر به شاگردی شاگرد رسن تاب رسی
منت الوده مکن چاره زخم دل کس
ترسم از مرهم کافور به مهتاب رسی
بی عرق نیست دل از خجلت تعمیر جسد
برمدار انهمه این خاک که تا اب رسی
ماهی قلزم حرص اب دگر می خواهد
عطشت کم شود اندم که به قلاب رسی
سیر این بحر دلیل سبق غیرتهاست
گرد خود گرد زمانی که به گرداب رسی
نشئه پیمایی کیفیت تاک اسان نیست
وا شود عقده دل تا به می ناب رسی
ختم غواصی دریای یقینت این است
که ز هر قطره به ان گوهر نایاب رسی
واصل کعبه تحقیق ادب کوشانند
سر به زانو نه و دیدی که به محراب رسی
راهی از مقصد بسمل نگشودی هیهات
تا به ذوق طلب بیدل بیتاب رسی
چه غافلی که ز من نام دوست می پرسی
سراغ او هم از انکس که اوست می پرسی
چه ممکن ست رسیدن به فهم یکتایی
چنین که مسئله مغز و پوست می پرسی
ز رسم معبد دل غافلی کز اهل حضور
تیمم اب چه عالم وضوست می پرسی
نگاه در مژه ای گم ز نارسایی ها
که کیست زشت وکدامین نکوست می پرسی
تجاهل تو خرد را به دشت و درگرداند
رهی نداری و منزل چه سوست می پرسی
به تر دماغی هوش تو جهل می خندد
کز اهل هند عبارات خوست می پرسی
دل دو نیم چوگندم گرفته در بغلت
تو گرم و سردی نان دو پوست می پرسی
به چشمه سار قناعت نداده اند رهت
کز ابروی غنا از چه جوست می پرسی
سوال بیخردان کم جواب می باشد
نفس بدزد که تا گفتگوست می پرسی
ز قیل و قال منم ناگزیر و می گویم
به حرف و صوت ترا نیز خوست می پرسی
به خامشی نرسیدی که کم زنی ز نخست
ز بیدل انچه حدیث نکوست می پرسی
پیرو تسلیم باش اخر به جایی می رسی
از سر ما گر قدم سازی به پایی می رسی
کاروانها می رود زبن دشت بی گرد سراغ
می شوی گم تا به اواز درایی می ر سی
زیرگردون عقده کارکسی جاوید نیست
دانه وار اخر تو هم تا اسیایی می رسی
صبر اگر باشد دلیل نارساییهای جهد
تا به مقصد چون ثمر بی رنج پایی می رسی
ای زبان دان عدم از خامشی غافل مباش
زین ادابازی به حرف اشنایی می رسی
چون سحر تا اسمان بالیده ای اما هنوز
از بهار بی نشان برخود هوایی می رسی
گردش رنگ تجدد تنگ دارد فرصتت
ابتدایی تا به فکر انتهایی می رسی
بیدماغی می کند نازت به صدگردون غرور
تا به سیر کلبه چون من گدایی می رسی
بر ملایک هم سجود احترامت واجب ست
خاکی اما از جناب کبریایی می رسی
گرم داری در عدم هنگامه سیر خیال
نی به جایی می روی و نی ز جایی می رسی
ای به چندین پرده پنهان تر ز ساز بوی گل
یاد رنگی می کنی گلگون قبایی می رسی
باز می گردد مژه گل می کند عریانیت
چشم می پوشی به سامان ردایی می رسی
رمز هستی و عدم زین بیش نتوان واشکافت
چون نفس هر دم زدن هویی به هایی می رسی
بیدل اهنگت شنیدیم و ترا نشناختیم
ای ز فهم ان سو به گوش ما صدایی می رسی
خوشست از دور نذر محفل همصحبتان بوسی
جهان جز کنج تنهایی ندارد جای مأنوسی
فنا تعلیم هستی باش اگر راحت هوس داری
به فهم این لغت جز خاک گشتن نیست قاموسی
نپنداری بود عشق از دل افسردگان غافل
شرر در پرده هر سنگ دارد چشم جاسوسی
دو عالم محو خاکستر شد از برق تماشایت
چه شمع ست اینکه عرض پرتوش نگذاشت فانوسی
سجود سایه ام، امید اقبال دگر دارم
به خاک افتاده ام در حسرت اقبال پابوسی
چه اقبال است یارب مژده شمشیر قاتل را
که بوی خون چکیدن در دماغم می زند کوسی
ز وحشت شعله من مژده خاکستری دارد
به استقبال بالم می رسد پرواز معکوسی
به صد چاک جگر اهی نجست از سینه تنگم
در زندان شکست اما نشد ازاد محبوسی
نظر باز چراغان تأمل نیستی بیدل
شرار سنگ هم در بیضه پرورده ست طاووسی
که ام من از نصیب عالم اظهار مأیوسی
غبار دامن رنگی صدای دست افسوسی
حباب این محیطم مفت دیدنهاست اسرارم
پری زیر بغل می گردم از مینای محسوسی
ندانم تیغ قاتل از چه گلشن داده اند ابش
چکیدنهای خونم نیست بی اواز طاووسی
حجاب وصل نتوان یافت جز گرد خیال اینجا
ز بالیدن فروغ شمع گل کرده ست فانوسی
دلی پرداخت از بی پردگیها ساز بیرنگی
بهار ایینه دارد در شکست رنگ فانوسی
ز دیرستان حیرت تشنه دیدار می ایم
به بار هر نم اشکی فغان گم کرده ناقوسی
کباب لذت خاموشی ام از گفتگو بس کن
بهم اوردن لبها به یادم می دهد بوسی
شکست ایینه تعمیر چندین جلوه است اینجا
چکید اشک من و حسن تو در افاق زد کوسی
نگردی ای شرار کاغذ از هم مشربان غافل
که از خاکستر ما هم پر افشان بود طاووسی
ز خودگر نگذری باری ز اسباب جهان بگذر
چراغی تا کنی روشن در اتش گیر فانوسی
از ان سامان عشرتها که چون گل داشتم بیدل
کنون ازگردش رنگ است با من دست افسوسی
که دم زند ز من و مادمی که ما تو نباشی
به این غرور که ماییم از کجا تو نباشی
نفس چو صبح زدن بی حضور مهر نشاید
چه زندگیست کسی را که اشنا تو نباشی
ازل به یاد که باشد، ابد دل که خراشد
که بود و کیست گر اغاز و انتها تو نباشی
غنای موج تلافیگرش بقای محیط است
نکشت عشق کسی را که خونبها تو نباشی
محیط عشق به گوشم جز این خطاب ندارد
که ای حباب چه شد جامه ات فنا تو نباشی
مکش خجالت محرومی از غرور تعین
چه من چه او همه با توست اگر تو با تو نباشی
جهان پر است ز گرد عدم سراغی عنقا
تو نیز باش به رنگی که هیچ جا تو نباشی
طمع به ششجهتت بسته راه حاصل مطلب
جهان همه در باز است اگر گدا تو نباشی
بر این بهار چو شبنم خوش ست چشم گشو دن
دمی که غیر عرق چیزی از حیا تو نباشی
چنین که قافله رنگ بر هواست خرامش
به رنگ شمع نگاهی که زیر پا تو نباشی
من و تو بیدل ما را به وهم چند فریبد
منی جز از تو نزیبد تویی چرا تو نباشی
چو قارون ته خاک اگر رفته باشی
به ارایش گنج و زر رفته باشی
چه کارست امل پیشه را با قیامت
به هر جا رسی پیشتر رفته باشی
براین انجمن وا نگردید چشمت
یقین شدکه جای دگر رفته باشی
رم فرصت اینجا نفس می شمارد
چو عمرامدن کو، مگر رفته باشی
چو شمعت به پیش ایستاده ست رفتن
ز پا گر نشستی به سر رفته باشی
شراری است ایینه پرداز هستی
نظر تا کنی از نظر رفته باشی
غبار تو خواهد جنون کردن اخر
در ان ره که با کروفر رفته باشی
دراین بزم تاکی فروزد چراغت
اگر شب نرفتی سحر رفته باشی
جهان بیش و کم مجمع امتیاز است
تو پر بی تمیزی به در رفته باشی
چه عزت چه خواری اقامت محال است
به هر رنگ ازین رهگذر رفته باشی
هوا مخملی گر همه افتابی
وگر سایه ای بی سحر رفته باشی
سلامت در این کوچه وقتی ست بیدل
که از امدن بیشتر رفته باشی
ز چه ناز بال دعوی به فلک گشاده باشی
تو غبار ناتوانی ته پا فتاده باشی
می عیش بیخمارت نفسی اگر درین بزم
سر از خیال خالی دل بی اراده باشی
قدمی اگر شماری پی عزم پرفشانی
به هزار چین دامن ز سحر زیاده باشی
ز تلاش برق تازان گروت گذشته باشد
تو اگر سوار همت دو قدم پیاده باشی
زنمو به رنگ شبنم طرب بهار این بس
که ز چشم تر کشی سر به در اوفتاده باشی
نسزد به مکتب وهم غم سرنوشت خوردن
خط این جریده پوچ است خوشت انکه ساده باشی
همه را ز باغ اعمال نظر او نبست نازش
تو نم جبین نداری چه گل اب داده باشی
شرر پریده رنگت اگر این بهار دارد
ز مشیمه تعین به چه ننگ زاده باشی
گل سرخوش و مستی طلبی است مابقی هیچ
اگر این خمار بشکست نه قدح نه باده باشی
چو جوانی و چه پیری به کشاکش است کارت
چو کمان دمی که زورت شکند کباده باشی
نروی به محفل ای شمع که زتنگی دل انجا
به نشستن تو جا نیست مگر ایستاده باشی
سخنت به طبع مستان اثری نکرد بیدل
سر شیشه های خالی چقدر گشاده باشی
گریک مژه چون چشم فراهم شده باشی
شیرازه اجزای دو عالم شده باشی
تمهید خزان اینه اصل بهار است
بیرنگی اگر رنگ گلی کم شده باشی
هشدارکه اجزای هوایی ست بنایت
گو یک دو نفس صورت شبنم شده باشی
عاجز نفسان قافله سرمه متاعند
کو ناله گرفتم که جرس هم شده باشی
بی جبهه تسلیم تواضع دم تیغ است
حیف است نگین ناشده خاتم شده باشی
قطع نظر از جوهر ذاتی چه خیالست
هر چند چو شمشیر تنکدم شده باشی
پرواز نفس را ز هوا نیست رهایی
در دام خودی گر همه تن رم شده باشی
ناصح سخن ساخته ات پر نمکین است
رحم است به زخمی که تو مرهم شده باشی
تا بار خری چند نبندند به دوشت
ادم نشو ی گر همه ادم شده باشی
فرداست که خاک ست سرو برگ غرورت
هر چند که امروز فلک هم شده باشی
عمری ست که اب رخ ما صرف طلب هاست
ای جبهه همت چقدر نم شده باشی
خلوتگه تحقیق زتمثال مبراست
ایینه در اینجا تو چه محرم شده باشی
بید ل مگذر چون مه نو از خط تسلیم
بر چرخی اگر یک سر مو خم شده باشی
ز نفس اگر دو روزی به بقا رسیده باشی
چو نسیم گل هوایی به هوا رسیده باشی
ز خیال خویش بگذر چه مجاز، کو حقیقت
چوگذشتی ازکدورت به صفا رسیده باشی
نفست ز ارمیدن به عدم رساند خود را
توکه می روی نظرکن به کجا رسیده باشی
چه تپیدن است ای اشک به توام نه این گمان بود
که زسعی اب گشتن به حیا رسیده باشی
به فسون دولت خشک مفروش مغز عزت
که فسرده استخوانی به هما رسیده باشی
تو و صد دماغ مستی که یکی به فهم ناید
من و یک جبین نیازی که تو وارسیده باشی
به بساط بی نیازی غم نارسیدنم نیست
من اگر به سر رسیدم تو به پا رسیده باشی
ثمر بهار رنگی به کمال خود نظر کن
چمنی گذشته باشد ز تو تا رسیده باشی
سر و کار ذره با مهر ز حساب سعی دور است
به تو کی رسیم هر چند توبه ما رسیده باشی
به تأمل خیالت جگرم گداخت بیدل
که تو تا به خود رسیدن به چها رسیده باشی
نبری گمان که یعنی به خدا رسیده باشی
تو ز خود نرفته بیرون به کجا رسیده باشی
سرت ار به چرخ ساید نخوری فریب عزت
که همان کف غباری به هوا رسیده باشی
به هوای خودسریها نروی ز ره که چون شمع
سر ناز تا ببالد ته پارسیده باشی
زدن اینه به سنگت ز هزار صیقل اولی
که بزشتی جهانی ز جلا رسیده باشی
خم طره اجابت به عروج بی نیازی ست
تو به وهم خویش دستی به دعا رسیده باشی
همه تن شکست رنگیم مگذر ز پرسش ما
که به درد دل رسیدی چو به ما رسیده باشی
برو ای سپند امشب سر و برگ ما خموشی ست
تو که سوختند سازت به نوا رسیده باشی
نه ترنمی نه وجدی نه تپیدنی نه جوشی
به خم سپهر تا کی می نارسیده باشی
نگه جهان نوردی قدمی ز خود برون ا
که ز خویش اگر گذشتی همه جا رسیده باشی
ز شکست رنگ هستی اثر تو بیدل این بس
که به گوش امتیازی چو صدا رسیده باشی
تا چند ناز غازه و رنج حنا کشی
نقاش قدرتی اگر از رنگ پاکشی
عرض کمال اینه موقوف سادگی ست
زان جوهرت چه سود که خط بر صفا کشی
حیرت غنیمت است مبادا چو گرد باد
چشمی به گردش اری و جام هوا کشی
بار دلت به ناله رسانی سبک شود
کز پای کوه رشته به زور صدا کشی
بیرون نُه فلک فکنی طرح کشت و کار
تا دانه ای سلامت ازین اسیا کشی
با این شکست و عجز رسا موی چینی ایم
اسان مدان که دامنش از دست ما کشی
بار وفا دمی که شود طاقت ازما
غیر از عرق دگر چه به دوش حیا کشی
مخمل رضا به مشق سجودت نمی دهد
خط بر زمین مگر ز نی بوریا کشی
دوش غنا ستمکش ناز هوس مباد
بار جهان خوشست که بر پشت پا کشی
گر اگهی ز خفّت اوضاع احتیاج
دست انقدر میاز که ننگ دعا کشی
غافل مشو ز مزد تلاش فروتنی
شاید که سایه ای کنی ایجاد واکشی
بیدل گذشت عمر و نه ا ی فارغ از امل
بگسیخت رشته و تو همان درکشاکشی
چه شد استان حضور دل که تو رنج دیر و حرم کشی
به جریده سبق وفا نزدی رقم که قلم کشی
به قبول صورت بی اثر مکش انفعال فسردگی
چه قدر مصور عبرتی که چو سنگ بار صنم کشی
رمقی ست فرصت مغتنم به هوس فسون امل مدم
چو حباب سعی کمی مدان که نفس به پیکر خم کشی
کسی ازپری که مگس کشد ز چه ننگ دام و قفس کشد
غم ساغری که هوس کشد به دماغ سوخته کم کشی
به خیال غربت وهم و ظن، مپسند دوریت از وطن
عرق ست حاصل علم و فن که خمار یاد عدم کشی
اگرت دلیل ره وفا به مروتی کند اشنا
به زمین نیفکنی از حیا به رهی که خار قدم کشی
به یقین معرفت اگهان زتفکرت نبرم گمان
چوکشف مگر به خیال نان بروی و سر به شکم کشی
به برت ز جوهراینه ورقی ست نسخه طراز دل
سیه است نامه اگر همه نفسی به جای رقم کشی
اگر از تردد بی اثر نرسی به منصب بال و پر
چو نهال صبرکن انقدرکه ز پای خفته علم کشی
ندمید صبحی ازاین چمن که نبست صورت شبنمی
حذر از مال ترددی که نفس گدازی و نم کشی
من زار بیدل ناتوان نی ام انقدر به دلت گران
که چو بوی گل دم امتحان به ترازوی نفسم کشی
می جام قناعت اگر بچشی المی ز جنون هوس نکشی
چه کم است عروج دماغ غنا که خمار توقع کس نکشی
درجات سعادت پاس ادب به قبول یقین رسد ان نفست
که چو صبح تلاطم حکم قضا دهدت به غبار و نفس نکشی
نی زمزمه های بساط وفا خجل ست ز حرف ربایی ما
مرسان به نگونی خامه خطی که به مسطر چاک قفس نکشی
ز جهان تنزه بی خللی چه فسرده عالم دون عملی
تو همان همای نشیمن منزلی سر خود ته بال مگس نکشی
ز گذشتن عمر گسسته عنان دل بی حس مرده نزد به فغان
ستم است که قافله بگذرد تو ندامت بانگ جرس نکشی
ره ننگ رسوم زمانه بهل ز تتبع وضع جهان بگسل
که به دشت خمار گلاب هوس تب و تاب فشار مرس نکشی
اگرت ز مواعظ بیدل ما عرقی شود اب جبین حیا
به دودم نفسی که دمانده هوا سر فتنه چو اتش خس نکشی
ازین نه منظر نیرنگ تا برتر زنم جوشی
نفس بودم سحر گل کردم از یاد بناگوشی
تپشها در هجوم حیرت دیدار گم دارم
نگاه ناتوانم غرقه توفان خاموشی
زتمکین رگ یاقوت بست ابریشم سازم
اشارات ادب اهنگی خون گرد و مخروشی
ز درس نسخه هستی چه خواهم سخت حیرانم
به صد تعبیرم ایما می کند خواب فراموشی
به غارت رفته گرد جلوه گا ه کیستم یارب
که از هر ذره ای بالم نگاه خانه بر دوشی
نوای اتشینی دارم و از شرم بیباکی
نفس دزدیده ام تا در نگیرد پنبه درگوشی
شکستن تا چه ها ریزد به دامان حباب من
نگاهی رفته است از خویش و گل کرده ست اغوشی
ز مستان هوس پیمای این محفل نمی بینم
چو مینا شیشه در دستی و چون ساغر قدح نوشی
ز صد ایینه اینجا یک نگه صورت نمی بندد
تو بر خود جلوه کن ما را کجا چشمی کجا هوشی
دل داغ اشیانی در قفس پرورده ام بیدل
به زیر بال دارم سیر طاووس چمن پوشی
تا چند کشد دل الم بیهده کوشی
چون صبح نفس باختم از خانه بدوشی
خجلت ثمر دشت تردد نتوان زیست
ترسم به عرق گم شود از ابله جوشی
امروز کسی محرم فریاد کسی نیست
دلکوب خودم چون جرس از هرزه خروشی
شمعی که به فانوس خیال تو فروزند
چون اتش یاقوت نمیرد ز خموشی
ای خواب تو تلخ از هوس مخمل دنیا
حیف است ز حرف کفنت پنبه به گوشی
گر اگهی از ننگ بدانجامی اقبال
هر چند به گردون رسی از خاک به جوشی
تا خجلت پستی نکشد نشئه همت
ان جرعه که بر خاک توان ریخت ننوشی
در سعی طلب چشم به فرصت نتوان دوخت
برق اینه دار است مبادا مژه پوشی
بیدل اگر اگه شوی از درد محبت
یک زخم به صد صبح تبسم نفروشی
خیالش بر نمی تابد شعور، ای بیخودی جوشی
نمی گنجد به دیدن جلوه اش ای حیرت اغوشی
ضعیفیها به ایمای نگاه افکند کار من
چو مژگان می کنم مضرابی اهنگ خاموشی
از ان نامهربان منت کش صد رنگ احسانیم
به این حسرت که گاهی می کند یاد فراموشی
نه از صبحی خبر دارم نه از شامی اثر دارم
نگه می پرورم در سایه خط بناگوشی
به روی جلوه او هر چه باداباد می تازم
به این یک مشت خس در بحر اتش می زنم جوشی
چنین محو خرام کیست طاووس خیال من
که واکرده ست فردوس از بن هر مویم اغوشی
هنر کن محو نسیان تا صفای دل به عرض اید
ز جوهر چشمه ایینه دارد اب خس پوشی
به غفلت از نوای ساز هستی بیخبر رفتم
شنیدن داشت این افسانه گر می داشتم گوشی
ز بار حسرت دنیا دوتا گشتیم و زین غافل
که عقبا هم نمی ارزد به خم گرداندن دوشی
حباب من ز درد بی نگاهی داغ شد بیدل
فروغ کلبه ام تا چند باشد شمع خاموشی
به گرد سرمه خفتن تا کی از بیداد خاموشی
به پیش ناله اکنون می برم فریاد خاموشی
در ان محفل که بالد کلک رنگ امیزی یادت
نفس با ناله جوشد تا کشد بهزاد خاموشی
جنون جانکنی تا کی دمی زین ما و من شرمی
همین اواز دارد تیشه فرهاد خاموشی
به ضبط نفس موقوف ست ایین گهر بستن
فراهم کن نفس تا بالد استعداد خاموشی
ز ساز مجلس تصویرم این اواز می اید
که پر دور است از اهل نفس امداد خاموشی
همه گر ننگ باشد بی زبانی را غنیمت دان
مباد اتش زنی چون شمع در بنیاد خاموشی
نفسها سوختم در هرزه نالی تا دم اخر
رسانیدم به گوش اینه فریاد خاموشی
لب از اظهار مطلب بند و تسخیر دو عالم کن
درین یکدانه دارد دامها صیاد خاموشی
به جرأت گرد طاقت از مزاج خویش می روبم
پسند ناله من نیست بی ایجاد خاموشی
نفس تنها نسوزی ای شرار پر فشان همت
که من هم همرهم تا هر چه باداباد خاموشی
به دل گفتم درین مکتب که دارد درس جمعیت
نفس در سرمه خوابانیده گفت : استاد خاموشی
چرایی اینقدر ناقدردان عافیت بیدل
فراموش خودی یا رفته ای از یاد خاموشی
پوچست قماش تو به اظهار تلافی
ای کسوت موهوم فنا رنگ نبافی
نشکافت کس از نظم جهان معنی تحقیق
از بسکه بهم تنگ نشسته ست قوافی
در فکر خودم معنی او چهره گشا شد
خورشید برون ریختم از ذره شکافی
ایینه دلان جوهر شمشیر ندارند
اجزای مدارایی ما نیست مصافی
زندانی حرمانکده داغ وفاییم
بر ما نتوان بست خطاهای معافی
خون ناشده ره در دل ظالم نتوان برد
جز اب که دیده ست ز شمشیر غلافی
زین ما و من اندیشه تحقیق که دارد
معنی نفروشی به سخنهای گزافی
تا محمل اسایش جاوید توان بست
یک ابله پاست درین مرحله کافی
گو این دو سه رنگت به توهم نفریبد
ایینه مشو تا نکشی منت صافی
زان پیش که احسان فلک شعله فروشد
بیدل عرقی ریز به سامان تلافی
ای شیخ به تدبیر امل بیهده حرفی
دستار به کهسار میفکن تل برفی
همنسبتی جوهر رازت چه خیال است
از وهم برون ا، کف این قلزم ژرفی
دون فطرتیت غیر جنون هیچ ندارد
بر حوصله پوچ مناز ابله ظرفی
در عالم برق و شرر امید وفا نیست
هستی رم نازست و تو حسرت کش طرفی
با نقش خیال این همه رعنا نتوان زیست
چون پیکر طاووس ز نیرنگ شگرفی
بحث من و ما برده ای ان سوی قیامت
ای مدٌ نفس با همه فرصت دو سه حرفی
بیدل ادب علم و فن از دور بجا ار
جزخجلت تقریرنه نحوی و نه صرفی
جهان کورانه دارد سعی نخجیری به تاریکی
به هرکس وارسی می افکند تیری به تاریکی
چراغ دل به فکر این شبستان گر نپردازد
ندارد مردمک هم رنگ تقصیری به تاریکی
امل سست است از نیرنگ این چرخ کهن یکسان
خیالی چند می ریسد زن پیری به تاریکی
به رنگ امیزی عنقا جهانی می کشد زحمت
تو هم زین رنگ می پرداز تصویری به تاریکی
چه مقصد محمل ما ناتوانان می کشد بارت
که عمری شد چو مو داریم شبگیری به تاریکی
کرم چون خام شد تمییز نیک و بد نمی داند
محبت بر مس ما هم زد اکسیری به تاریکی
دلی روشن کن از تشویش این ظلمتسرا بگذر
بجز فکر چراغت نیست تدبیری به تاریکی
ندارد تلخکامی سرسری نگذشتن از حالم
سیاهی کرده ام چون کاسه شیری به تاریکی
نفسها سوختم تا شد سواد پیش پا روشن
رسیدم همچو شمع اما پس از دیری به تاربکی
کس از رمز گرفتاران دل اگه نشد بیدل
قیامت کرده است اواز زنجیری به تاریکی
چند پیچد بر من بی دست وپا افتادگی
از رهم بردار تا گیرد عصا افتادگی
شیوه عشاق چون اشک است در راه نیاز
ابتدا سرگشتگیها، انتها افتادگی
نیست سعی ما بیابان مرگ منتهای خضر
لغزش پایی ست خواهد برد تا افتادگی
عالمی از عجز ما چیده ست سامان غرور
کرد ما را سایه بال هما افتادگی
بگذار ازکوشش که دارد وادی تسلیم عشق
جاده از خود رفتن و منزل ز پا افتادگی
دامن تسلیم هم اسان نمی اید به دست
خاک گردیدیم تا شد اشنا افتادگی
هر چه از ما گل کند تمهید تسلیم است و بس
سرکشی هم دارد از دست دعا افتادگی
کرکسی از پا درافتد ما ز سر افتاده ایم
یک زمین و اسمان از ماست تا فتادگی
ما به تعظیم از سر بنیاد خود برخاستیم
شعله هم گرکرد با خاشاک ما افتادگی
همچو اتش سر مکش بیدل که در تدبیر امن
خاک بنیاد ترا دارد به پا افتادگی
بسکه گردید ابیار ما ز پا افتادگی
سبز شد اخر چو بید از وضع ما افتادگی
می توان از طینت ما هم رعونت خواستن
گر براید از طلسم نقش پا افتادگی
عمرها چون اشک کنج راحتی می خواستم
بهر ما امروز خالی کرد جا افتادگی
دام عجزی درکمین سرکشی خوابیده است
می کشد انجام نی از بوریا افتادگی
سرکشی تا کی گریبانت درد چون گردباد
همچو صحرا دامنی دارد رسا افتادگی
مرد وحشت گر نه ای با هر چه هستی صلح کن
ای به یک رویی مثل یا جنگ یا افتادگی
غوطه زن در ناز اگر با عجز داری نسبتی
بر سراپای تو می بندد حنا افتادگی
خط پرگار کمالت ناتمام افتاده است
تا نمی سازد سرت را محو پا افتادگی
با خرد گفتم چه باشد جوهر فقر و غنا
گفت : در هر صورتی نام خدا افتادگی
تخم اقبالم ز فیض سجده خواهد همتی
کز سرم چون پا دواند ریشه ها افتادگی
کاروان نقش پاییم از کمال ما مپرس
منزل ما جاده ما خضر ما افتادگی
نیست ممکن بیدل از تسلیم، سر دزدیدنم
نسبتی دارد به ان زلف دوتا افتادگی
سجده بنیادی بساز ای جبهه با افتادگی
سایه را نتوان ز خود کردن جدا افتادگی
از شعاع مهر یکسر خاکساری می چکد
بر جبین چرخ هم خطی ست با افتادگی
سجده را در خاک راهش گر عروج ابروست
می شود چون دانه ام اخر عصا افتادگی
نیست راحت جز به وضع خاکساری ساختن
با زمین سرکن چو نقش بوریا افتادگی
استقامت نیست ساز کهنه دیوار جهد
عضو عضوت می زند موج زپا افتادگی
بی عرق یک سجده از پیشانی من گل نکرد
می کند بر عجز حالم گریه ها افتادگی
چون غبار رفته از خود دست و پایی می زنم
تا به فریادم رسد اخر کجا افتادگی
استانش از سجودم بسکه ننگ الوده است
اب می گردد چو شبنم ازحیا افتادگی
تا به چشم نقش پایی راه عبرت واکنم
پیکرم را کاش سازد توتیا افتادگی
با کمال سرکشی بیدل تواضع طینتم
همچو زلف یار می نازد به ما افتادگی
کرد شبنم را به خورشید اشنا افتادگی
قطره را شد سوی دریا رهنما افتادگی
راحت روی زمین زیر نگین ناز توست
گر چو نقش پا توانی ساخت با افتادگی
بی نیازی نیست ناز غیرت اهنگان عشق
شعله راگردن کشی برده ست تا افتادگی
عالمی چون اشک بر مژگان ما دارد قدم
این نیستان داشت بیش از بوریا افتادگی
داغ می گوید به گوش شعله، کای مست غرور
تا به کی سر بر هوای پیش پا افتادگی
ما ضعیفان فارغیم از زحمت تحصیل جاه
مسند ما خاکساری تخت ما افتادگی
از مزاج کینه جو وضع مدارا برده اند
با شرر مشکل که گردد اشنا افتادگی
گه به پای کاکلش افتم گهی در پای زلف
خوش سر وکاری مرا افتاد با افتادگی
رفته ام از خویش تا از خاک بردارم سری
اینقدر چون سایه ام دارد به پا افتادگی
یار رفت و من چو نقش پا به خاک افتاده ام
سایه می گردید کاش این نارسا افتادگی
فال اشکی می زند بی دست و پاییهای اه
شبنم است ان دم که گل کرد از هوا افتادگی
خاک عاجزنیز خود را می زند برروی باد
خصم اگر منصف نباشد تا کجا افتادگی
ما همه اشک و تو مژگان، ما همه تخم و تو ابر
دستگیری از تو میزیبد، ز ما افتادگی
تا تواند خواست عذر سرکشیهای شباب
می کند بیدل به ما قد دو تا افتادگی
عمر گذشت و همچنان داغ وفاست زندگی
زحمت دل کجا بریم ابله پاست زندگی
هرچه دمید از سحر داشت ز شبنمی اثر
درخور شوخی نفس غرق حیاست زندگی
اخر کار زندگی نیست به غیر انفعال
رفت شباب و این زمان قد دوتاست زندگی
دل به زبان نمی رسد لب به فغان نمی رسد
کس به نشان نمی رسد تیر خطاست زندگی
پرتویی از گداز دل بسته ره خرام شمع
زین کف خون نیم رنگ پا به حناست زندگی
تا نفس ایت بقاست ناله کمین مدعاست
دود دلی بلند کن دست دعاست زندگی
از همه شغل خوشترست صنعت عیب پوشی ات
پینه به روی هم بدوز دلق گداست زندگی
یک دو نفس خیال باز، رشته شوق کن دراز
تا ابد از ازل بتاز ملک خداست زندگی
خواه نوای راحتیم خواه طنین کلفتیم
هرچه بود غنیمتیم صوت و صداست زندگی
شور جنون ما و من جوش و فسون و هم و ظن
وقف بهار زندگیست لیک کجاست زندگی
جز به خموشی از حباب صر فه عافیت که دید
ای قفس اینقدر مبال تنگ قباست زندگی
بیدل ازین سراب وهم جام فریب خورده ای
تا به عدم نمی رسی دورنماست زندگی
بسکه بی روی تو خجلت کرد خرمن زندگی
بر حریفان مرگ دشوارست بر من زندگی
با چنین دردی که باید زیست دور از دوستان
به که نپسندد قضا برهیچ دشمن زندگی
کاش در کنج عدم بی درد سر می سوختم
همچو شمعم کرد راه مرگ روشن زندگی
خجلت عشق و وفا، یأس و امید مدعا
عالمی شد بار دل زین بارگردن زندگی
بی نفس گردیدن از افات ایمن می کند
ان چراغی راکه دارد زیر دامن زندگی
تشنه ابی نباید بود کز سر بگذرد
می شود اخر دم تیغ ازگذشتن زندگی
فرصت اوارگی هم یک دو گردش بیش نیست
تا به کی دارد چو سنگت در فلاخن زندگی
هرکه می بینی دکان ارای نازی دیگرست
زین قماش پوچ یعنی باب مردن زندگی
تا کجا همکسوت طاووس خواهی زیستن
بیخبر در ابت افکنده ست روغن زندگی
گه به منظر می فریبد گه به بامت می برد
می کشد تا خانه گورت به هر فن زندگی
دستگاه ناله هم ای کاش مدّی می کشید
چون سپندم سوخت داغ نیمه شیون زندگی
شبنم انشا بود بیدل خجلت پرواز صبح
برکفن زد تا عرق کرد از دویدن زندگی
جز عافیتم نیست به سودای تو ننگی
ای خاک بران سرکه نیرزید به سنگی
انجام خرام تو شکار افکن دل بود
ازسرو، چمن هم به جگر داشت خدنگی
مخمور لبت گر چمنش نشئه رساند
در شیشه یک غنچه نماند می رنگی
محو است در ایینه تمکین تو شوخی
چون معنی پرواز شرر در دل سنگی
تا طرح تبسم فکنی چین جبین است
در لطف و عتابت نتوان یافت درنگی
در عالم ایجاد مسلم نتوان زیست
هر دل المی دارد و هر اینه رنگی
در دیده عبرت اثر دام حوادث
خفته ست به زیر پر طاووس، پلنگی
خوش باش به پیری چو زکف رفت شبابت
گر زمزمه نی نبود، نوحه چنگی
ان مشهد نیرنگ که صبح است دلیلش
زخم نفسی دارد و خونریزی رنگی
فریادکه در سرمه نهفتند خروشم
بشکست دل اما نرسیدم به ترنگی
عمریست که چون اشک قفا باز نگاهم
با برق سواران چه کند کوشش لنگی
در دیده ابنای زمان چند توان زیست
مکروهتر از صورت ایمان به فرنگی
تا خون که ساغرکش ارایش نازست
از رنگ حنا می رسد ایینه به چنگی
بیدل نی ام ازاد به رنگی که ز تهمت
برچشم شرارم مژه بندد رگ سنگی
چو بوی گل ز چه افسردگی مقید رنگی
تودست قدرتی ای بیخبرچرا ته سنگی
حباب وار ز دردی کشان حوصله بگذر
که تا گشوده ای اغوش شوق کام نهنگی
ز صیدگاه طرب غافلی به وهم تعلق
اگر ز خانه برایی پر هزار خدنگی
فضای کَون و مکان با دل گرفته چه سازد
فسرده صد در و دشت از همین یک ابله تنگی
ز داغ اگر همه طاووس گل کنی چه گشاید
که عشق چشم نبازد به لعبتان فرنگی
به عشق تا عرق شرم نیست توام اشک است
حذر که خنده دندان نمای عالم بنگی
دل پری که نداری مکن تهی ز تعین
کزین ترانه گرانتر ز عطسه های تفنگی
غنیمت است به پیری نفس شماری عبرت
شکسته شیشه و اکنون تو زان شکست ترنگی
مباد جرأت طاقت کشد به لغزش خفّت
درین گذر به ادایی قدم گشا که نه لنگی
گذشت قافله ها زین بساط نعل در اتش
سپندوار تو هم در کمین به وهم شلنگی
به عزم هر چه قدم می زنی بجاست فسردن
شتاب تا نگذشته ست از پرتو درنگی
گداخت حیرتم از فکر سرنوشت تو بیدل
به صیقل اینه رفت و تو همچنان ته زنگی
دارد به من دلشده امشب سرجنگی
گلبرگ کمانی پر طاووس خدنگی
پیش که برم شکوه از ان نرگس کافر
بیچاره شهیدم ز دم تیغ فرنگی
مشکل که ز فکر عدم خویش براییم
داریم سر اما به گریبان نهنگی
ان جلوه که بیرون خیالست خیالش
دیدیم به رنگی که ندیدیم به رنگی
محتاج نفس کرد تحیر دل ما را
ایینه شد اخر جرس ناله به چنگی
کلفت نبرد ره به دل باده پرستان
ایینه مینا نکشد زحمت زنگی
نیرنگ بد و نیک دو عالم همه ازتوست
گر بگذری از خویش نه صلحست و نه جنگی
هشدار که بر گوش عزیزان نتوان خورد
گرنیست سخن را اثر تیر و تفنگی
گامی به گشاد خط پرگار نرفتیم
چون نقطه فسردم به فشار دل تنگی
گرد رم عیش است چه صحرا و چه گلزار
فرصت همه جا خون شده در بخیه رنگی
بیدل خوشم از عارض گلگون به خط سبز
فارغ زمی ام ساخته کیفیت بنگی
ز نیرنگ خیال طفل شوخ شعله در چنگی
شرر حواله گردیده ست تا گردانده ام رنگی
تجلی صیقا دیدار چون ایینه ام اما
نمی باشد به نابینایی حیرانی ام زنگی
تلاش لازم افتاده ست ساز زندگانی را
سری بر سنگ می باید زدن بی صلحی و جنگی
چو صبح اظهار ناکامی ست سامان بهار من
ز پرواز غباری چند پیدا کرده ام رنگی
دو عالم می توان از یک نگاه گرم طی کردن
تک و تاز شرر نی جاده می خواهد نه فرسنگی
فضای وادی امکان ندارد گردی از الفت
همان چین است اگر خاری به دامانت زند چنگی
ببال ای اه نومیدی که از افسون افسردن
تپشها خون شد اما کرد ایجاد دل تنگی
ز یاس قامت خم گشته بر خود نوحه ای دارم
پریشان کرده ام در مرگ عشرت گیسوی چنگی
زبان اضطراب اشک نومیدم که می فهمد؟
شکستم شیشه ای اما نبردم بوی اهنگی
چرا برخود ننازد چهره پرداز نیاز من
شکستی طره تا بستی به روی حال من رنگی
ز طبع ما درشتی برد یاد رفتگان بیدل
خرام ناله ها نگذاشت درکهسار ما سنگی
ندارد ساز این محفل مخالف پرده اهنگی
چمن فریاد بلبل می کند گر بشکنی؟نگی
از این کهسار مگذر بی ادب کز درد یکرنگی
پری در شیشه نالدگر بگردد پ ری سنگی
به غفلت داده ای ارایش ناموس اگاهی
گریبان می درد ایینه گر بر هم خورد رنگی
فسردن تا به کی ای بیخبر گردی پر افشان کن
تو هم داری به زیر بال طاووسانه نیرنگی
چو شمع خامسوز از نارساییهای اقبالت
ته پامانده جولانی به منزل خفته فرسنگی
غنا پرورده فقرم خوشا سامان خرسندی
کز اقبالش توان در خاک هم زد کوس اورنگی
جهان حرف افسون مخالف بر نمی دارد
جنون و هوش و عقل و بیخودی هر نامی و ننگی
به این جرات تلاش خلق و شوخیهای تدبیرش
به خود خندیدنی دارد جنون جولانی لنگی
سحر گاهی نوای نی به گوشم زد که ای غافل
نفسها ناله گردد تا رسد سازی به اهنگی
در تن گلزار اخر از فسون فرصت اندیشی
فسردیم و نبستیم اشیانی در دل تنگی
ز رمز صورت و معنی دل خود جمع کن بیدل
بهار اینجاست سامانش درون بویی برون رنگی
باز امد در چمن یاد از صفیر بلبلی
رنگ گل، طرف عذاری بوی سنبل کاکلی
سرنگون فکر چون مینای خالی سوختم
مصرع موزون نکردم درزمین قلقلی
لاله وارم دل به حسرت سوخت اماگل نکرد
انقدر دودی که پیچم بر دماغ سنبلی
جز خراش دل چه دارد چرخ دوار از فسون
عقده ما هم نیاز ناخن بی چنگلی
کاش نومیدی به فریادگرفتاران رسد
خانه زنجیر ما را تنگ دارد غلغلی
نفس را تاکی به ارایش مکرم داشتن
پشم هم برپشت خرکم نیست گر خواهد جلی
اینقدر از فکر هستی در وبال افتاده ایم
جز خم گردن درین زندان نمی باشد غلی
ترک حاجت گیر ناموس حیا را پاس دار
تا لب از خشکی بر اب رو نیاراید پلی
سرخوش پیمانه میخانه تسلیم باش
حلقه بیرون در هم نیست بی جام ملی
نیست غافل افتاب از ذره بی دست و پا
با همه موهومی اخر جزو ما داردکلی
بیدل امشب بر سرم چون شمع دست نازکیست ؟
خفته ام در زیر تیغ و چتر می بندم گلی
به ما و من غلو دارد دنی تا فطرت عالی
جهان تنگ اسودن دل پر می کند خالی
نقوش وهم و ظن در هر تأمل می شود باطل
خط پارینه باید خواندن از تقویم امسالی
نفس سحر چه مضمون بر دماغ هوش می خواند
که عمری شد ز هوشم می برد این مصرع خالی
در ان وادی که مخمور نگاه او قدم ساید
دماغ ابله بالد قدح در دست پامالی
به هر واماندگی سعی ضعیفان در نمی ماند
فسردن می شود پرواز رنگ از بی پر و بالی
نمی دانم ز شرم فوت فرصت کی برون ایم
عرق عمریست بر پیشانی ام بسته ست غسالی
به بازار هوس شغل چه سودا داشتم یارب
زیان و سود رفت و مانده برجا ننگ دلالی
جهان بی اعتبار افتاد از لاف دنی طبعان
نیستان پشم می بافد ز شیر و گربه قالی
شکوه عالم موهوم را با ما چه سنجد کس
هجوم ذره گر قنطار چیند نیست مثقالی
به این تسلیم بار نیک و بد تا کی کشم بیدل
سیه گردید همچون شانه دوش من ز حمالی
رمی بیتابیی، تغییر رنگی، گردش حالی
فسردی بیخبر، جهدی که شاید واکنی بالی
به رنگ غنچه نتوان عافیت مغرور گردیدن
پریشانی بود تفصیل هر جمعیت اجمالی
بغیر از نفی هستی محرم اثبات نتوان شد
همان پرواز رنگت بسته بر ایینه تمثالی
حصول اب و رنگ امتیاز اسان نمی باشد
بسوز و داغ شو تا بر رخ هستی نهی خالی
به ذوق سوختن زین انجمن کلفت غنیمت دان
همین شام است و بس گر شمع دارد صبح اقبالی
تحیر زحمت تکلیف دیگر برنمی دارد
نگه باش و مژه بردار هر باری و حمالی
من از سود و زبان اگه نی ام لیک اینقدر دانم
که جنس عافیت را جز خموشی نیست دلالی
به هر جا رفته ایم از خود اثر رفته ست پیش از ما
غباری کو که نازد کاروان ما به دنبالی
به رسوایی کشید از شوخی چاک گریبانت
تبسم از سحر همچون شکنج از چهره زالی
به هیچ اهنگ عرض مدعا صورت نمی بندد
چو مضمون بلند افتاده ام در خاطر لالی
مگر خاکستر دل دارد استقبال اهنگم
که از طبع سپند من تپیدن می کشد بالی
تپش در طبع امواجست سعی گوهر ارایی
تبی دارم که خواهد ریخت اخر رنگ تبخالی
چه پردازم به اظهار خط بیمطلب هستی
مگر از خامه تحقیق بیرون افکنم نالی
به ناسور جگر عمری ست گرد ناله می ریزم
خوشا عرض بضاعتها کف خاکی و غربالی
ز تشریف جهان بیدل به عریانی قناعت کن
که گل اینجا همین یک جامه می یابد پس از سالی
ای هوش  سخت داغیست، یاد بهار طفلی
تا مرگ بایدت بود شمع مزار طفلی
قد دو تا درین بزم اغوش ناامیدیست
خمیازه کرد ما را اخر خمار طفلی
ای عافیت تمنا مگذر ز خاکساری
این شیوه یادگارست از روزگار طفلی
ای غافل از نهایت تا کی غم بدایت
مو هم سفید کردی در انتظار طفلی
ای واقف بزرگی اوارگی مبارک
منزل نماند هر جا بستند بار طفلی
ما را ز جام قسمت خون خوردنی است اما
امروز ناگوارست ان خوشگوار طفلی
تا روزگار سازد خالی به دیده جایت
چون اشک برنداری سر از کنار طفلی
چشمم به پیری اخر محتاج توتیا شد
می داشت کاش گردی از رهگذار طفلی
انجام پختگی بود اغاز خامی من
تا حلقه گشت قامت کردم شکار طفلی
تا خاک یأس بیزم بر فرق اعتبارات
یکبارکاش سازند بازم دچار طفلی
بر رغم فرع گاهی بر اصل هم نگاهی
تاکی بزرگ بودن ای شیرخوار طفلی
از مهد غنچه خواندیم اسرار این معما
کاسودگی محال است بی اعتبار طفلی
اخر ز جیب پیری قد خمیده گل کرد
رمزکچه نهفتن در روزگار طفلی
بر موی پیری افتاد امروز نوبت رنگ
زد خامه در سفیداب صورت نگار طفلی
امروزکام عشرت از زندگی چه جویم
رفت ان غباربیدل با نی سوارطفلی
چو من به دامگه عبرت او فتاده کمی
قفس شکسته بی بال دانه در عدمی
نفس به کسوت سیماب مضطرم دارد
نه اشنای راحت و، نه اتفاق رمی
مپرس از خط تسلیم مکتب نیرنگ
چو سایه صفحه سیه کرده ایم بی رقمی
به صد هزار تردد درین قلمرو یاس
نیافتیم چو امید قابل ستمی
چو ابر بر عرق سعی بسته ام محمل
کشد غبار من ای کاش از انفعال نمی
به خاک راه تو یعنی سر فتاده من
هنوز فرصت نازیست رنجه کن قدمی
نی ام به مشق خیالت کم از چراغ خموش
بلغزش مژه من هم شکسته ام قلمی
عروج همتم امشب خیال قامت کیست
ز خود برامدنی می زند به دل علمی
کجا روم که برارم سراز خط تسلیم
به کنج زانوم افاق خورده است خمی
قناعتم چقدر دستگاه نعمت داشت
که سیرم از همه عالم بخوردن قسمی
درین ستمکده حیران نشسته ام بیدل
چو تار ساز ضعیفی به ناله متهمی
دیده ای داریم محو انتظار مقدمی
یارب این ایینه را زان گل حضور شبنمی
انکه در یکتاییش وهم دویی را بار نیست
چون کنم یادش مقابل می شوم با عالمی
گریه گو خجلت فروشیهای عرض درد اوست
از عرق در پرده های دیده می دزدم نمی
چشمه خونی دگر دارد بن هر موی من
خاک گردم تا به چندین زخم پاشم مرهمی
چون هلالم دستگاه عاجزی امروز نیست
در عدم بر استخوانها جبهه می دیدم خمی
ای بهار نیستی از قدر خود غافل مباش
هر دو عالم خاک شد تابست نقش ادمی
سنگ اگر گردی شرر خواهد کشیدن محملت
نیست این اسودگیها جز کمینگاه رمی
از گزند امتداد روز و شب غافل مباش
بر سراپای تو پیچیده ست مار ارقمی
مایل قطع وفا تا چند خواهی زیستن
تیغ کین را جز تنک رویی نمی باشد دمی
با کمال عجز بیدل بی نیازی جوهریم
در شکست ما کلاه اراییی دارد خمی
به وضع غربتم منظور بیتابی ست ارامی
ز موج گوهرم گرد یتیمی نیست بی دامی
دل مایوس ما را ای فلک بیکار نگذاری
حضور عشرت صبحی نباشد کلفت شامی
فناگشتیم و خاک ما به زبر چرخ مینایی
چو ریگ شیشه ساعت ندارد بوی ارامی
حریفان مغتنم دارید دور کامرانی را
درین محفل به کام بخت ما هم بود ایامی
غرورش سرکش افتاده ست ای بیطاقتی عرضی
تغافل شوخی از حد می برد ای ناله ابرامی
ز چشم تنگ ظرف خود به حسنش برنمی ایم
چسان گرداب گیرد بحر را در حلقه دامی
درین صحرا نمی یابم علاج تشنه کامیها
مگر تبخاله بالد تا لب حسرت کشد جامی
خمار و مستی این بزم جز حرفی نمی باشد
مشو مغرور اگاهی که وصل اینجاست پیغامی
نگاه بی نیازی اندکی تحریک مژگان کن
جهانی پیشت اید گر تو از خود بگذری گامی
شرر گردید عمر من همان سنگ زمینگیرم
نشد این جامه افسردگی منظور احرامی
دماغ بی نشانی خود نمایی برنمی دارد
بس است ایینه اثار عنقا کرده ام نامی
جنون صیادی من چون سحر پنهان نمی باشد
به هر جا گرد پروازی ست من افکنده ام دامی
ضعیفی در امانم دارد از بیمهری گردون
شکستی نیست رنگ سایه را گر افتد از بامی
درین محفل نه ان بیربطی افسرده ست دلها را
که یابی احتمال توأمی در مغز بادامی
دماغی در هوای پختگی پرورده ام بیدل
به مغز فطرتم نسبت ندارد فکر هر خامی
خطابم می کند امشب چمن در بار پیغامی
بهار اندوده لطفی بوی گل پرورده دشنامی
چو خواب افتاده ام منظور چشم مست خودکامی
به تلخی کرده ام جا در مذاق طبع بادامی
به یاد جلوه ات امید از خود رفتنی دارم
در اغوش نگاه واپسین از دیده ام کامی
به حمدالله دمید اخر خط مشکین ز رخسارت
چراغ دیده تا روشن شود می خواستم شامی
گر از طرز کلام اب رخ گوهر نمی ریزی
دل لعلی توان خون کرد از افسون دشنامی
بهار امد جنون سرمایگان مفتست صحبتها
چو بوی گل نمی باشد پریزاد گل اندامی
کدامین نشئه جولان صید بیرون جست ازین صحرا
که بی خمیازه نتوان یافت اینجا حلقه دامی
چه امکانست رنگ شعله ریزد شمع با اهم
به بزم پختگان بالا نگیرد کار هر خامی
به کف نامد کسی را دامن شهرت به اسانی
نگین جان می کند تا زین سبب حاصل کند نامی
کمند همت از چین تأمل ننگ می دارد
مپیچ از نارساییها به هر اغاز و انجامی
بهار بیخودی گویند بزم عشرتی دارد
روم تا رنگ برگردانم و پیدا کنم جامی
به یاد جلوه عمری شد نگه می پرورد بیدل
هنر از حیرت ایینه ام منت کش دامی
گر نیست در این میکدهها دور تمامی
قانع چو هلالیم به نصف خط جامی
در ملک قناعت به مه و مهر مپرداز
گر نان شبی هست و چراغ سر شامی
این باغ چه دارد ز سر و برگ تعین
تخم، ارزوی پوچ و، ثمر، فطرت خامی
بنیاد غرور همه بر دعوی پوچ است
در عرصه ما تیغ کشیده ست نیامی
شاهان به نگین غره، گدایان به قناعت
هستی همه را ساخته خفت کش نامی
عبرت خبری می دهد از فرصت اقبال
این وصل نه زانهاست که ارزدبه پیامی
دلها همه مجموعه نیرنگ فسونند
هر دانه که دیدی گرهی بود به دامی
هستی روش ناز جنون تاز که دارد
می ایدم از گرد نفس بوی خرامی
تا مهر رخش از چه افق جلوه نماید
گوش همه پرکرده صدای لب بامی
افاق ز پرواز غبارم مژه پوشید
زین سرمه به هر چشم رسیده ست سلامی
بیدل چه ازل کو ابد، از وهم برون ای
درکشور تحقیق نه صبح است و نه شامی
شب چشم نیم مستش وا شد ز خواب نیمی
در دست فتنه دادند جام شراب نیمی
موج خجالت سرو پیداست از لب جو
کز شرم قامت او گردیده اب نیمی
گیرم لبت نگردد بی پرده در تکلم
از شوخی تبسم واکن نقاب نیمی
زان ابر خط که دارد طرف بهار حسنت
خورشید پنجه ناز زد در خضاب نیمی
پاک است دفتر ما کز برق ناکسیها
باقی نمی توان یافت از صد حساب نیمی
سرمایه یکنفس عمر انهم به باد دادیم
درکسب حرص نیمی، در خورد و خواب نیمی
قانع به جام وهمیم از بزم نیستی کاش
قسمت کنند بر ما از یک حباب نیمی
عمریست اهم از دل مانند دود مجمر
در اتش است نیمی در پیچ و تاب نیمی
ان لاله ام درین باغ کز درد بیدماغی
تا یک قدح ستانم کردم کباب نیمی
در دعوی کمالات صد نسخه لاف فضلم
اما نی ام به معنی در هیچ باب نیمی
موی سفیدگل کرد اماده فنا باش
یعنی سواد این شهر برده ست اب نیمی
بیدل نشاط این بزم از بسکه ناتمامی است
چرخ از هلال دارد جام شراب نیمی
ز غرور شمع و رعونتش همه جاست افت روشنی
که چو مو نشسته هزار سر، ته تیغ، از رگ گردنی
تب و تاب طاقت فتنه گر، همه را دوانده به دشت و در
تو به عجز اگر شکنی قدم، نه رهی است پیش و نه رهزنی
دو سه روز گو تپش نفس به هوا زند علم هوس
ندویده ریشه ات انقدر که رسد به زحمت کندنی
چو سحر تلاش گذشتنی ز جهات بایدت انچنان
که ز صد فشاندن استین گذرد شکستن دامنی
گل نو بهار تنزهی ثمر نهال تجردی
به کجاست بار تعلقی که کشی به دوش فکندنی
خجل از لباس غرور شو، به تجرد از همه عور شو
که نشد هوس به هزار جامه کفیل پوشش سوزنی
ز غم امل بدرا اگر ز مال زندگی اگهی
شب وروز چند نفس زنی به هوای یک دم مردنی
چمن است خلق نو و کهن، ز بهار عبرت وهم و ظن
نخوری فریب گل و سمن که در اب ریخته روغنی
چقدر گرانی غفلتت زده بر فسردن همتت
که ز سعی گردش رنگها نرسیده ای به فلاخنی
به کمین صفحه باطلت نفتاد اتش امتحان
که بقدر هر شرر از دلت نگهی است در پس روزنی
به ندامت از تو مقدم است الم خجالت خرمی
نشد اشنای کف ان حناکه نه پیش امده سودنی
چو نفس ز همت پر فشان من بید ل ز همه رسته ام
به خودم فتاده ترددی نه به دوستی نه به دشمنی
افتاده ام به راهت چون اشک بی روانی
مکتوب انتظارم شاید مرا بخوانی
از ساز حیرت من مضمون ناله درباب
گرد نگاه دارد فریاد ناتوانی
انجا که عشق ریزد ایینه تحیر
روشنتر از بیانها مضمون بیزبانی
یا اضطراب اشکی یا وحشت نگاهی
تاکی به رنگ مژگان پرواز اشیانی
از رفتن نفسها اثار نیست پیدا
نقش قدم ندارد صحرای زندگانی
دریای عشق و ساحل ای بیخبر چه حرفست
تا قطره دارد اینجا توفان بیکرانی
تا چند سنگ راهت باشد غبار هستی
از وحشت شرر کن نقش سبک عنانی
در عالمی که نقدش مصروف احتیاجست
ابرام می فروشی چند ان که زنده مانی
تا طبع دون نسازد مغرور اختیارت
ناکردن است اولی کاری که می توانی
بی صید دیده دام مخمور می نماید
قد دو تاست اینجا خمیازه جوانی
خمخانه تمنا جامی دگر ندارد
مفتست بیدماغی گر نشئه می رسانی
بیدل غبار اهی تا رنگ اوج گیرد
از چاک سینه دارم چون صبح نردبانی
به دل دارم چو شمع از شعله های اه سامانی
مرتب کرده ام از مصرع برجسته دیوانی
خراش تازه ای در طالع نظاره می بینم
درین گلشن ز شوخی هر سر خاریست مژگانی
به داغ حسرتم تا چند سوزد شمع این محفل
تو اتش زن به من تا من هم ارایم شبستانی
ز وصلت انبساط دل هوس کردم ندانستم
که گردد این گره از باز گشتن چشم حیرانی
چو صبح از وحشت هستی ندارم انقدر فرصت
که گرد اضطراب من زند دستی به دامانی
ندارد سعی تشویش انقدر اشفتگیهایم
نگه بیخانمان می گردد از تحریک مژگانی
ز خود گر بگذری دیگر ره و منزل نمی ماند
صدا بر شش جهت می پیچد از گام پریشانی
تماشا فرش راه توست از ازادگی بگذر
گشاد بال چون طاووس دارد نرگسستانی
ز خود بینیت عیب دیگران بی پردگی دارد
اگر پوشیده گردد چشمت از خود نیست عریانی
ز سامان تأمل نیست خالی سیر تحقیقت
به خود چون شمع هر جا وارسی دارد گریبانی
فضای عشرتی کو وادی خونریز امکان را
زمین تا اسمان خفته ست در زخم نمایانی
به افسون نفس روشن نگردید اتش مهرت
به هستی چون سحر می بایدم افشاند دامانی
دو همجنسی که با هم متفق یابی به عالم کو
ز مژگان هم مگر در خواب بینی ربط جسمانی
ازین گلشن جنون حیرتی گل کرده ام بیدل
نهان چون بوی گل در رشته چاک گریبانی
برداشتن دل ز جهان کرد گرانی
کز پیری ام اخر به خم افتاد جوانی
مهمیز رمی نیست چوتکلیف تعلق
نامت نجهد تا به نگینش ننشانی
ای بیخبر از ننگ سبکروحی عنقا
تا نام تو خفت کش یادی ست گرانی
سر پنجه تسخیر جهانت به چه ارزد
دست تو همان ست کشه دامن نفشانی
بر هرکه مدد کرده ای از عالم ایثار
نامش به زبان گر ببری بازستانی
هر چند بمیری که تواش سکته نخوانی
هر جات بپرسند ز تمثال حقیقت
باید نسب حرف به ایینه رسانی
اب است تغافل به دم تیغ غرورش
یارب که ز خونم نکند قطع روانی
تحقیق تو خورشید و جهان جمله دلایل
پیداست چه مقدار عیانی که نهانی
هرکس به حیال دگر از وصل تو شادست
هنگامه کنج دهن و موی میانی
کیفیت ان دست نگارین اگر این است
طاووس کند گل مگسی را که برانی
ای موج گهر اب شو از ننگ فسردن
رفتند رفیقان و تو در ضبط عنانی
بیدل اثر نشئه نظم تو بلندست
امید که خود را به دماغی برسانی
به عزم بسملم تیغ که دارد میل عریانی
که در خونم قیامت می کند ناز گل افشانی
چه سازم در محبت با دل بی انفعال خود
نیفتد هیچ کافر در طلسم ناپشیمانی
در ان محفل که بود ایینه ام گلچین دیدارش
ادب می خواست بندد چشم من نگذاشت حیرانی
اگر هوشی ست پرسیدن ندارد صورت حالم
که من چون ناله ام صد پرده عریانتر ز عریانی
دو عالم گشت یک زخم نمکسود از غبار من
ز مشت خاک من دیگر چه می خواهد پریشانی
تنک سرمایه ام چون سایه پیش افتاب او
که انجا تا سجودی برده ام کم گشت پیشانی
به این ساز ضعیفیها ز هر جا سر برون ارم
سر مو می کند مانند تصویرم گریبانی
چو شمع از نارساییهای پروازم چه می پرسی
که شد عمر و همان در اشیان دارم پرافشانی
به کام دل چه جولان سرکنم کز عرصه فرصت
نظرها باز می گردد به چشم از تنگ میدانی
سحرخندی ست از عصیان من گرد ندامت را
بقدر سودن دستم نمک دارد پشیمانی
محبت تهمت الود جفا شد از شکست من
حبابم گرد بر دریا فشاند از خانه ویرانی
ورق گردانی بیتابی ام فرصت نمی خواهد
سحر در جیب دارم چون چراغ چشم قربانی
دل بیتاب تا کی رام تسکین باشدم بیدل
محال است این گهر را در گره بستن ز غلتانی
تبسم قابل چاکی نشد ناموس عریانی
خجل کرد اخر از روی جنونم بی گریبانی
چو بال و پر گشاید وحشت از ساز جنون من
صدا عمریست در زنجیر تصویر است زندانی
ندانم مشهد تیغ خیال کیست این گلشن
که شبنم کردگلها را نهان در چشم قربانی
به راه او نخستین گام ما را سجده پیش امد
تو ای حسرت قدم می زن که ما سودیم پیشانی
به جای شعله از ما اب نم خون کرده می جوشد
چو یاقوت اتش ما را حیا کرده ست دامانی
بیا زاهد اگر همت دهد سامان توفیقت
بیاموز از شرار کاغذ ما سبحه گردانی
کنار وصل معشوق است گرد خویش گردیدن
توان کردن به این گرداب دریا را گریبانی
محبت نیست اهنگی که افت جوشد از سازش
گسستن بر نمی اید به زنار سلیمانی
سر قطع تعلق داری از دیوانگی مگذر
بس است ایینه دار جوهر شمشیر عریانی
به این سامان وحشت انقدر مشکل نمی بینم
که گردد سایه ام چون دیده اهو بیابانی
نی ام نومید اگر گرد سر شمعت نمی گردم
پر پروانه ای دارم بقدر رنگ گردانی
به نیرنگ خیالش انقدر جوشیده ام بیدل
که در رنگ غبارم می توان زد خامه مانی
تنش را پیرهن چون گل دمید افسون عریانی
قبای لاله گون افزود بر رنگش درخشانی
جنون حسن از زنجیر هم خواهدگذشت اخر
خطش امروز بر تعلیق می پیچد ز ریحانی
مژه گو بال میزن من همان محو تماشایم
به سعی صیقل از ایینه نتوان رُفت حیرانی
نمی باید به تعمیر جسد خون جگر خوردن
بنای نقش پایی را چه معموری چه ویرانی
به رنگ غنچه تاکی داغ بیدردی به دل چیدن
چو شبنم اب شو شاید گل اشکی بخندانی
هوس در نسخه تسلیم ما صورت نمی بندد
نگه نتوان نوشتن بر بیاض چشم قربانی
بهار سادگی مفت ست گلباز تماشا را
دمی ایینه گل کن تا دو عالم رنگ گردانی
ندارد نقشی از عبرت دبستان خودارایی
ز درد دل چه می پرسی هنوز ایینه می خوانی
کمینگاه شکست شیشه یکدیگر است اینجا
مبادا از سر این کوه سنگی را بغلتانی
نیابی بی امل طبع گرفتاران عالم را
رسایی اشیان دارد همین در موی زندانی
ندارد بلبل تصویر جز تسلیم پردازی
همان در خانه نقاش ماند از ما پر افشانی
عدم هم بی بهاری نیست تخم ناامیدی را
به عبرتگاه محشر یارب از خاکم نرویانی
دچار هر که گشتم چشم پوشید از غبار من
درین صحرای عبرت امتحانی بود عریانی
دل هر ذره ام چندین رم اهو جنون دارد
غبارم رنگ دشتی ریخت بیدل از پریشانی
در ان محفل که الفت قابل زانوست پیشانی
گریبان دامنیها دارد و دامن گریبانی
به چشم بی نگه ایینه می بیند جهانی را
خوشا احوال دانایی که دارد وضع نادانی
تواضع نسخه ایم از سرنوشت ما چه می پرسی
خم ابروست اینجا انتخاب سطر پیشانی
غبار تن سر راه سبکروحان نمی گیرد
نگردد شمع را فانوس مانع از پریشانی
برون پرده دل گردی از کلفت نمی باشد
همین در خانه ایینه ها جمع است حیرانی
گریبان می درد از تشنه کامی زخم مشتاقان
به جوی حسرت ما اب تیغت باد ارزانی
به این هستی چسان باشم نقاب شوخی رازت
که اینجا بر نیاید اشک هم از ننگ عریانی
گل عشرت به باغ طالع ما غنچه می گردد
شکست افتادگان را می کشد سوفار پیکانی
حیا ایجادم از من بی نقابیها نمی اید
اگر مژگان گشودم چشم می پوشم به حیرانی
ندارد موج جز جوش محیط ایینه دیگر
ز جیبت سرکشم گر خود مرا از من نپو شانی
نموهای بهار اعتبار افسردگی دارد
نمی بارد سحاب فضل نیسان جز به اسانی
درین صحرا به فکر جستجو زحمت مکش بیدل
که جولان ابله گل می کند از تنگ میدانی
درین حدیقه نه ای قدردان حیرانی
به شوخی مژه ترسم ورق بگردانی
به کار عشق نظرکن شکست دل درباب
ز موج سیل عیانست حسن حیرانی
صداع هستی ما را علاج تسلیم است
بس است صندل اگر سوده ایم پیشانی
ز خویش رفتن ما محملی نمی خواهد
سحر به دوش نفس بسته است اسانی
به عالمی که خیال تو نقش می بندد
نفس نمی کشد از شرم خامه مانی
جماعتی که به بزم خیال محو تواند
هزار اینه دارتد غیر حیرانی
خیال حلقه زلف تو ساغری دارد
که رنگ نشئه ان نیست جز پریشانی
خراب اینه رنگ بنای مجنونم
فلک در اب وگلم صرف کرده ویرانی
کدام عرصه که لبریز اضطرابم نیست
جهان گرفت غبار من از پر افشانی
چو ناله سخت نهان ست صورت حالم
برون ز خویش روم تا رسم به عریانی
ندامتم ز تردد چو موج باز نداشت
کفی نسوده ام الا به ناپشیمانی
به عافیت نتوان نقش این بساط شدن
مگر به سعی فنا گرد خویش بنشانی
نیرزد اینه بودن به انهمه تشویش
که هرکه جلوه فروشد تو رنگ گردانی
گل است خاک بیابان ارزو بیدل
چو گرد باد مگر ناقه بر هوا رانی
ز بسکه کرد قصور نگاه مژگانی
به خود شناسی ما ختم شد خدا دانی
شرر گل است خزان و بهار امکانی
ندارد انهمه فرصت که رنگ گردانی
ز خود بر امدگان شوکتی دگر دارند
غبار هم به هوا نیست بی سلیمانی
به عجز کوش گر از شرم جوهری داری
مباد دعوی کاری کنی که نتوانی
لباس بر تن ازادگان نمی زیبد
بس است جوهر شمشیر موج، عریانی
گشاده رویی ارباب دستگاه مخواه
فلک به چین مه نو نهفته پیشانی
فراغ دارد از اسلام و کفر غره جاه
یکی ست سبحه و زنار در سلیمانی
سواد مطلع ما نیست انقدر روشن
که انتظار نویسی به چشم قربانی
کجاست گرد امیدی که دامنم گیرد
چو صبح می دمد از پیکرم خود افشانی
ز ابر گریه دیده گر ایمنی می داشت
نمی کشید ز مژگان کلاه بارانی
چو خون بسملم از دستگاه شوق مپرس
بهار کرد طواف من از پریشانی
درین هوسکده تا ممکنست بیدل باش
مکار اینه تا حیرتی نرویانی
ز پیراهن برون ا، بی شکوهی نیست عریانی
جنون کن تا حبابی را لباس بحر پوشانی
گل ایینه را روی تو بخشد رنگ حیرانی
دهد زلفت به دست شانه اسباب پریشانی
به پاس راز اشک از ضبط مژگان نیستم غافل
به خاک افکندن است این طفل را گهواره جنبانی
به مجنون نسبت سوداپرستانت نمی باشد
ز ادم فرق بسیارست تا غول بیابانی
به هر جا چاره می جستند مجروحان الفت را
فتیله در دهان زخم بود انگشت حیرانی
سر بیمغز ما را چاره ای دیگر نمی باشد
مگر تیغی شود ناخن بر این عقد گرانجانی
در بر بسته می گوید رموز خانه ممسک
سواد تنگی دل روشن است از چین پیشانی
شمار عقده دل همچنان باقیست در زلفش
گر انگشتت شود تا شانه خشک از سبحه گردانی
ندانم ارزو تمهید دیدار که ام امشب
چو چشمم یک لب عرض و هزار انگشت حیرانی
تو از خود ناشناسی حق عزت کرده ای باطل
در ان محفل که خاکی تیره دارد اب حیوانی
غرور طبع وانگه لاف دینداری چه ظلمست این
به دلها ریشه ای چون سبحه می خواهد سلیمانی
ز اظهار کمالم، اب می باید شدن بیدل
لباس جوهرم، چون تیغ تا کی ننگ عریانی
ز دستگاه مبر زحمت گرانجانی
مکش روانی از اب گهر به غلتانی
خوش ان نفس که چو معنی رسد به عریانی
چو بوی گل ز بهارش لباس پوشانی
به نظم و نثر مناز از لطافت تقریر
زبور معجزه ای دارد از خوش الحانی
کمال نغمه در اینجا بقدر حنجره است
ادا کنید به خواندن حق سخندانی
سخن خوش است به کیفیتی ادا کردن
که معنی اب نگردد ز ننگ عریانی
حریف مردم بد لهجه بودن اسان نیست
کسی مباد طرف با عذاب روحانی
در اپن هوسکده درس خموشیت اولی ست
که بر وقارنویسی برات نادانی
خدای را مپسند، ای بهار رنگ عتاب
شکست اینه دل به چین پیشانی
تغافلت عدم اواره کرد عالم را
مگر به گردش چشم این عنان بگردانی
مسیح موج زند تا تبسم ارایی
جنون بهارکند زلف اگر برافشانی
نشاط با دل ازرده ام نمی سازد
به روز زخم کند خنده اش نمکدانی
خطای فکر اقامت به خود مبند اینجا
که درس عمر روانست و سکته می خوانی
به تیغ قطع نشد انتظار ما بیدل
هنوز نامه سیاه است چشم قربانی
ز عریانی جنون ما نشد مغرور سامانی
توان دست از دو عالم برد اگر باشد گریبانی
مگر از خود روم تا اشکی واهی به موج اید
که چون شبنم نی ام سر تا قدم جز چشم حیرانی
چه سان زبر فلک عرض بلندیها دهد همت
که از کوتاهی این خیمه نتوان چید دامانی
ندانم از کدامین کوچه خیزد گرد من یا رب
نوای شوقم و گم کرده ام ره در نیستانی
تبسم جلوه ای چون صبح بگذشت ازکنار من
سراپایم نهان گردید در گرد نمکدانی
ز سوز دل تجلی منظر برقی ست هر عضوم
چو مجمر دارم از یک شعله سامان چراغانی
ز قرب سایه من می گدازد زهره راحت
تبی در استخوان دارم چو شیری در نیستانی
چنین کز هر بن مو انتظار چشم یعقوبم
پس از مردن تواند ریخت خاکم رنگ کنعانی
به زلف او شکست اماده حسرت دلی دارم
که عمری شد شکن می پرورد در سنبلستانی
به اسباب تعلق جمع نتوان یافت اسودن
دو عالم محو گردد تا رسد مژگان به مژگانی
هیولی ماند دهر و نقشی از پیکر نبست اخر
ز لفظ این معما برنیامد نام انسانی
اگر بیدل چوگل پایم ز دامن برنمی اید
ندارد کوتهی دست من از سیر گریبانی
شهیدان وفا را درس دیداری ست پنهانی
سواد حیرتی دارد بیاض چشم قربانی
جهانی رفته است از خویش در اندیشه وهمی
سرابی هم نمی بینیم و کشتیهاست توفانی
نگه واری تأمل گر نمایی صرف این گلشن
تماشا هرزه گردی دارد و غفلت تن اسانی
چو صبح از وضع امکان وحشتی داریم زین غافل
که هر کس گرد دامان خود است از دامن افشانی
حریف عرض رسوایی نه ای فال تغافل زن
مژه پوشیدنت کم نیست گر خود را بپوشانی
به چشم خلق ادم باش اگر گاو و خری داری
که از کج بینی این قوم بر عکس است انسانی
دهان گفتگو را خاتم مهر خموشی کن
اگر داری به ملک عافیت ذوق سلیمانی
به یک دم خامشی نتوان ز کلفت ها برون جستن
نفس را اب کن چندان که گرد خویش بنشانی
جداگردیدن از خود هر قدر باشد غنیمت دان
همه گر عکس توست ان به که از ایینه نستانی
مبادا همت از تحصیل حاصل منفعل گردد
مرو تا می توانی جز پی کاری که نتوانی
زپیراهن برون ا تا ببینی دستگاه خود
حباب ایینه دریاست از تشریف عریانی
خموشی بست اگر راه لب خجلت نوای من
عرق خواهد رهی واکردن از دیوار پیشانی
نگه کافیست بیدل ناله زنجیر تصوبرم
زبان جوهر ایینه کم لافد ز حیرانی
عمریست همچو مژگان از درد ناتوانی
دامن فشاندن من دارد جگر فشانی
وامانده ادب را سرمایه طلب کو
خاک است و اب گوهر در عالم روانی
فریاد کز توهم بر باد خود سری داد
مشت غبار ما را سودای اسمانی
انجاکه بیدماغی زور ازمای عجز است
دارد نفس کشیدن تکلیف شخ کمانی
ای افتاب تابان دلگرمیی ضرور است
بر رغم سرد طبعان مگذر ز مهربانی
از وحشت نفسها دریاب حسرت دل
بانگ جرس نهان نیست در گرد کاروانی
در عالم تعین وارستن از امل نیست
در قید رشته کاهد گوهر ز سخت جانی
پیوسته ناتوانان مقبول خاص و عامند
از بار سایه نبود بر هیچکس گرانی
همت به فکر هستی خود را گره نسازد
حیف است کیسه دوزی بر نقد رایگانی
ای نیستی علامت تا کی غم اقامت
خواهد به باد رفتن گردی که می فشانی
دادیم نقد بینش بر باد گفتگوها
چشم تمیز ما بست گرد فسانه خوانی
بید ل بساط دل را بستم به ناله امین
کردم به گلشن داغ از شعله باغبانی
قدح پیمای زخمم در هوای اب پیکانی
به طبع ارزویم، تر دماغی کرده توفانی
نگه صورت نبندد بی گشاد بال مژگانی
تماشا پیشه را لازم بود چاک گریبانی
بقدر شوخی اه است دل مغرور ازادی
به رهن گرد باد این دشت دارد چین دامانی
نسیمی می تواند برد از ما رخت خودداری
جنون انگاره ایم اما میسر نیست سوهانی
به ذوق بیخودی چندان که خواهی سعی و جولان کن
بقدر گردش رنگت نفس رفته ست میدانی
فلک گر حلقه زنجیر عدل ست اینقدرها بس
که بهر نازنینان سازد از ایینه زندانی
گر اعجاز محبت ابیار عافیت گردد
ز دود دل توان چون شعله کرد ایجاد ریحانی
به اسباب هوس مفریب شوق بی نیازم را
غرور موج بر خار و خس افشانده ست دامانی
سواد دشت امکان روشن ست از فکر خود بگذر
تامل نشئه دامن نمی خواهد گریبانی
درین دقت فضا سعی قدم معذور می باشد
مگر دستی بهم سایی و ریزی رنگ جولانی
قناعت نیست در طبع فضولی مشربت بیدل
وگرنه اسمان شب تا سحر دارد چراغانی
مباش سایه صفت مرده تن اسانی
دلت فسرده مبادا به خود فرومانی
فریب حاصل جمعیتی به مزرع وهم
چو خوشه از گره کاکل پریشانی
چو گل مباش هوس غره فسون طرب
هجوم زخم دل است اینکه خنده می خوانی
جنون مفلس ما عالمی دگر دارد
ز برگ و ساز مگو ناله ای ست عریانی
خیال ما و منت سخت کلفت انگیز است
ز شرم اب شوی کاین غبار بنشانی
به فکر خویش نرفتی و رفت فرصت عمر
کنون مگر لب گورت کند گریبانی
اگر امید خراب بنای بی خللی ست
عمارتی نتوان یافت به ز ویرانی
غبار ناشده زین دامگاه رستن نیست
چو اب در قفس گوهریم زندانی
به دیده هر چه کند جلوه از خزان بهار
همان چون اینه از ماست رنگ گردانی
به داغ کلفت بی رونقی گداخته ایم
چراغ انجمن مامدان شبستانی
به هیچ جیب قبول سر سلامت نیست
شکست کو که کند رنگ نیز دامانی
به خلوتی که حیا پرور است شوخی حسن
ز چشم اینه بیرون نشست حیرانی
حریف خلوت ان جلوه بودن اسان نیست
نهفته اند نگاهی به چشم قربانی
ز فرق تا قدمم صرف سجده شد بیدل
چو خامه رفته ام از خود به سعی پیشانی
نشد حجاب خیالم غبار جسمانی
حباب رانه ز پیراهن است عریانی
جز اینقدر نشد از سرنوشت من ظاهر
که سجده می چکدم چون نگین ز پیشانی
چو شمع دام امید است سعی پروازم
سزد که رنگ قفس ریزم از پر افشانی
به خاک تا نشود ساز ما و من هموار
نفس نمی گذرد از تلاش سوهانی
ز پیچ و تاب نفس عالمی جبون قفس است
چوگرد باد تو هم دسته کن پریشانی
سفر گزیده به فکر وطن چه پردازد
دوباره مرغ نگردد به بیضه زندانی
نوای عیش تو تا رشته نفس دارد
ز سطر نسخه زنجیر ناله می خوانی
به مرگ نیز همان حب جاه خلق بجاست
مگر همابرد از استخوان گرانجانی
گداز ما چونگه انسوی نم افتاده است
دل و دماغ چکیدن به اشک ارزانی
غبارکثرت امکان حجاب وحدت نیست
شکوه شعله به خاشاک چند پوشانی
جنون به کسوت ناموس جلوه ها دارد
چو اشک، اینه صیقل مزن ز عریانی
چو خامه گر به خموشی به سر بری بیدل
تو نیز راز دل خلق بر زبان رانی
نمی باشد چو من در کسوت تجرید عریانی
که سر تا پا به رنگ سوزنم چشمی و مژگانی
ندارد اه حسرت جز دل خون بسته سامانی
خدنگ بوی گل را نیست غیر از غنچه پیکانی
چو شمع از ما چکیدن هم درین محمل غنیمت دان
که اعجازست اگر از شعله جوشد چشم گریانی
هوا سامان هستی شد حیات بی سر و پا را
نفس کو تا رسد ایینه ما هم به بهتانی
جهان یکسر سراب مطلب ست و گیر و دار اما
فضولی می کند در خانه ایینه مهمانی
نگه بی پرده نتوان یافت از چشم حباب اینجا
بمیرد شمع ما گر برزند فانوس دامانی
دل اخر درگداز ناتوانی جام راحت زد
چو خاکستر شد این اخگر بهم اورد مژگانی
درین ویرانه تا کی بایدت اواره گردیدن
به سعی ابله یکدم به خاک افشار دندانی
زتحریرم چه می خواهی ز مضمونم چه می پرسی
چو طومار نگاهم غیر حسرت نیست عنوانی
به وضع دستگاه غنچه ام خندیدنی دارد
فراهم می کنم صد زخم تا ریزم نمکدانی
سواد این شبستانم چسان روشن شود یارب
که چون طاووس وحشت نیز می خواهد چراغانی
به هر محفل چو شمعم اشک باید ریختن بیدل
ندارد سال و ماه هستی ام جز فصل نیسانی
نمی دانم ز گلزارش چه گل چیده ست حیرانی
به چشمم می کند موج پر طاووس مژگانی
شوم محو فنا تا خاک ان ره بر سرم باشد
مباد از سجده بینم استانش زیر پیشانی
طلسم وحشت صبحم مپرسید از ثبات من
نفس هم خنده دارد بر رخم از سست پیمانی
به جولان تو چون بوی گلم کو تاب خودداری
که از خود رفته باشم تا عنان رنگ گردانی
چه پردازم به عرض مطلب دل، سخت حیرانم
تو هم اخر زبان حیرت ایینه می دانی
فریب عشرت ازاین انجمن خوردم ندانستم
که دارد چون فروغ شمع بالیدن پریشانی
به دل گفتم: ازین زندان توان نامی به در بردن
ندانستم که اینجا چون نگین سنگ است پیشانی
ندارد اطلس افلاک بیش از پرده چشمی
چو اشکم اب می باید شدن از ننگ عریانی
ندامت هم دلیل عبرت مردم نمی گردد
درینجا سودن دست است مقراض پشیمانی
کسی از انفعال جرم هستی بر نمی اید
محیط و قطره یک موجست در الوده دامانی
ز تسکین مزاج عاشقان فارغ شو ای گردون
نهال این گلستان نیست گردد تاکه بنشانی
هوا صاف ست بیدل انقدر باغ شهادت را
که صبحش بی نفس گل می کند از چشم قربانی
نمی گنجم به عالم بسکه از خود گشته ام فانی
حبابم را لباس بحرتنگ امد به عریانی
ز بس ماندم چو چشم اینه پامال حیرانی
نگاهم اب شد در حسرت پرواز مژگانی
نفس در سینه ام موجی ست از بحر پریشانی
نگه در دیده مدّ جاده صحرای حیرانی
به جولانت چه حیرت زد گره بر بال پروازم
که گردم را تپیدن شد چراغ زیر دامانی
دلی تهمت کش یک انجمن عیب و هنر دارم.
کجا جوهر، چه زنگ، ایینه وصد رنگ حیرانی
من ان اواره شوقم که بر جمعیت حالم
بقدر حلقه ان زلف می خندد پریشانی
به رمز وحشت من سخت دشوارست پی بردن
صدا چشم جهان پوشیده است ازگرد عریانی
سبک چون برق می بایدگذشت از وادی امکان
سحرگل کردن اینجانیست بی عرض گرانجانی
ز فیض تازه رویی اب و رنگ باغ الفت شو
متن بر ربشه تخم حسد از چین پیشانی
چه افشاند از خود دانه تا وحشت کند پاکش
نپنداری دل از اسباب برخیزد به اسانی
سواد مقصد شوق فنا روشن نخواهد شد
غبار نقش پا چون شمع تا در دیده ننشانی
زکافر طینتیهای دل بی درد می ترسم
که زنارم مباد از سبحه روند چون سلیمانی
بنایم را نم اشکی به غارت می برد بید ل
به کشتی حبابم می کند یک قطره توفانی
ز استغنا نگشتی مایل فریاد قربانی
زبانها داشت تا مژگان مبارک باد قربانی
مراد کشتگان هم از تو اسان برنمی اید
به یاد عید تا اید به یادت یاد قربانی
تحیر انتقام یک جهان وحشت کشید از من
ندارد حاجت دامی دگر صیاد قربانی
ز حیرت پا زدم نقش نگارستان امکان را
به مژگانم بنازد خامه بهزاد قربانی
هنوز از چشم حیرانم سفیدی می کند توفان
کف ازجوش تسلی می کشد بنیاد قربانی
تحیر نسخه ها شسته ست در چشم سفید من
همین یک صفحه دارد جزو استعداد قربانی
سواد حیرتی روشن کنید از مشق تسلیمم
نشست سجده طرزی دارد از استاد قربانی
چه دیر و کعبه هر جا می روم خونی بحل دارم
مروت خاک شد تاکرد عشق ایجاد قربانی
کسی از عهده دیدار قاتل بر نمی اید
کبابم از نگاه هر چه باداباد قربانی
ز چشم بی نگه اجزای هستی مهرکن بیدل
ندارد انتخاب ما بغیر از صاد قربانی
زین گلستان نیستم محتاج دامن چیدنی
می برد چون رنگم اخر بی قدم گردیدنی
از ندامت کاری ذوق طرب غافل نی ام
صدگریبان می درد بوی گل از بالیدنی
عمرها بر خوبش بالد شیشه تا خالی شود
گردن بسیار می خواهد به سر غلتیدنی
تا به کی دزدد تری یارب خط پیشانی ام
خشک شد این لب به امید زمین بوسیدنی
پنجه بیکار منع خار خار دل نکرد
کاش باشد سینه بر برگ حنا مالیدنی
مست و مخموری نمی باشد همه محو دلیم
سنگ این کهسار و مینا در بغل خوابیدنی
چون حباب از خامشی مگذر که حسن عافیت
خفته است ایینه در دست قفس دزدیدنی
عیب جویی طبع ما را دشمن ارام کرد
خواب بسیارست اگر باشد مژه پوشیدنی
خودنمایی هر چه باشد خارج اهنگ حیاست
چون گره بیرون تاریم از همین بالیدنی
دیده از نقش تماشاخانه گردون مپوش
دستگاه ان پری زین شیشه دارد دیدنی
غیر عریانی به هرکسوت که می دوزیم چشم
دارد از هر رشته بر ما زیر لب خندیدنی
بی دلیل عجز بیدل هیچ جا نتوان رسید
سعی کن چندانکه اید پیش پا لغزیدنی
شرر کاغذی، ارایش دکان نکنی
صفحه اتش نزنی، فکر چراغان نکنی
عمل پوچ مکافات کمین می باشد
اتشی نیست اگر پنبه نمایان نکنی
ذوق دریاکشی از حوصله وهم برا
تا ز خمیازه امواج گریبان نکنی
هرکجا جنس هوس قابل سودا باشد
نیست نقد تو از ان کیسه که نقصان نکنی
ای سیهکار اگرگریه نباشد، عرقی
اه از ان داغ که ابر ایی و باران نکنی
سیل بنیاد تماشا مژه بر هم زدن است
خانه اینه هشدار که وبران نکنی
دوستان یک قلم اغوش وداعند اینجا
تکیه چون اشک به جمعیت مژگان نکنی
چه خیال است که در انجمن حیرت حسن
گل کنی اینه و ناز به دامان نکنی
نفس اماره جز ایذای جهان نپسندد
تا نخواهی بدکس بر خودت احسان نکنی
حیف سعیت که به انداز زمینگیریها
پای خود را نفسی ابله دندان نکنی
چشم موری اگرت کنج قناعت بخشند
همچو بیدل هوس ملک سلیمان نکنی
در دلی اما به قصد اشکم افسون می کنی
سر ز جیب صد هزار ایینه بیرون می کنی
جز تغافلهای نازت دستگاه ناله چیست
مصرع چندی که من دارم تو موزون می کنی
با حنا ربطی ندارد اشک استغنای ناز
می نهی پا بر دل پرخون و گلگون می کنی
خاک اگر صد رنگ گرداند همان خاک است و بس
یک زمانم کرد سرگردان که گردون می کنی
گر به این ساز است اهنگ تغافلهای ناز
جوهر ایینه را زنجیر مجنون می کنی
فطرت از تاب سر مویی محرف می خورد
در وفا گر یک قدم کج می روی خون می کنی
هر قد ر سعی زبانت پرفشان گفت وگوست
عافیت می روبی و از خانه بیرون می کنی
ماهی بحر حقیقت تشنه قلاب نیست
هرزه بر زانو سرت را نقطه نون می کنی
دعوی نازک خیالی، چشم زخم فطرت ست
بیخبر خاموش موی چینی افزون می کنی
بیدل از فهم کلامت عالمی دیوانه شد
ای جنون انشا دگر فکر چه مضمون می کنی
به خاک ناامیدی نیست چون من خفته در خونی
زمین چاره تنگ و بر سر افتاده ست گردونی
نه شورواجب است اینجا و نی هنگامه ممکن
همین یک امد ورفت نفس می خواند افسونی
ز اوضاع سپهر و اعتباراتش یقینم شد
که شکل چتر بسته ست از بلندی موی مجنونی
مشوران تا توانی خاک صحرای محبت را
مباد از هم جدا سازی سرو زانوی محزونی
فلک بر هیچکس رمز یقین روشن نمی خواهد
بگردد این ورق تا راست گردد نقش واژونی
رگ گل تا ابد بوسد سر انگشت حنا بندت
اگر وا کرده ای بند نقاب جامه گلگونی
صفای کسوت الوده ما بر نمی یابد
مگر غیرت به جوش ارد کفی از طبع صابونی
تغافل کردم از سیر گریبان جهل پیش امد
وگرنه هر خیال اینجا خمی برده فلاطونی
تلاش خانمان جمعیتم بر باد داد اخر
ندانستم که مشت خاک من می جست هامونی
ز تشویش حوادث نیست بی سعی فنا رستن
پل از کشتی شکستن بسته ام بر روی جیحونی
تظلمگاه معنی شد جهان زین نکته پردازان
به گوش از ششجهت می ایدم فریاد موزونی
به گرم و سرد ما و من غم دل بایدت خوردن
چراغ خانه اینجا روشن است از قطره خونی
غم بی حاصلی زین گفت وگوها کم نمی گردد
عبارت باید انشا کرد و پیدا نیست مضمونی
به حیرت می کشم نقشی و از خود می روم بیدل
فریبم می دهد تمثال از ایینه بیرونی
معراج ماست پستی، اقبال ما زبونی
عمری ست کوکب اشک می تابد از نگونی
از ذره تا مه و مهر در عاجزی مساوی ست
اینجا کسی ندارد بر هیچ کس فزونی
یک گل بهار دارد این رنگ و بو چه حرف ست
تهمت کشان نامند بیرونی و درونی
ان به که خاک باشید در سجده گاه تسلیم
بر اسمان مبندید از طبع پست دونی
در حرف و صوت دنیا گم گشت فهم عقبا
فرسوده بال عنقا پرواز چند و چونی
در عشق جان کنی هم دارد ثبات جاوید
بنیاد نام فرهاد کرده ست بیستونی
نامحرمی به گردن بی اعتباری ام بست
شد صفر حلقه در از خجلت برونی
ای گمرهان خودسر تحقیر عاجزان چند
از خس عصا گرفته اتش به رهنمونی
در ساز عجز کوشید گردن به مو فروشید
با سرکشی مجوشید تیغ قضاست خونی
چندانکه وارسیدیم ز ایینه عکس دیدیم
بیدل تلاش تحقیق بوده ست واژگونی
بازم به جنون زد هوس طرح زمینی
کز نام سخن تازه کنم قطعه نگینی
حیرت به دلم ره نگشاید چه خیال است
بوی نگهی برده ام از اینه بینی
زین ساز ضعیفی به چه اهنگ خروشم
صور است اگر واکشی از پشه طنینی
ای فقرگزین  خرقه صد رنگ مپرداز
حیف ست دمد گلبنی از خاک نشینی
در طینت خست نسبان جوهر اخلاق
از تنگی جا در رحمی مرده جنینی
افسوس به دامان هوایت نشکستیم
گردی که زند دست به ارایش چینی
خجلت کش نقش قدم ابله دارست
در راه تو هر سو عرق الوده جبینی
بافتنه ان نرگس کافر چه توان کرد
چون سبحه گرفتم به هم ارم دل و دینی
پیش ای که چون شمع نشسته ست به راهت
در گردش رنگم نگه بازپسینی
بیدل چو شرر چشم به فرصت نگشودم
تا یک مژه جاروب کشم خانه زینی
به هستی از گداز انفعالم نیست تسکینی
جبین هم کاشکی می داشت چون مژگان عرق چینی
به تدبیری دگر ممکن مدان جمعیت بالم
براین اجزا مگر شیرازه گردد چنگ شاهینی
چو اشک از ننگ خود داری چسان ایم برون یارب
هنوزم یکمژه بر هم نیفشردست تمکینی
در این محفل رگ یاقوت دارد نبض ایجادم
مژه واکرده ام اما به روی خواب سنگینی
ادا فهم چراغان خمو شم کس نشد ورنه
تحیر داشت چون طاووس چشمکهای رنگینی
از این ایینه سازیهاکه دارد فطرت، اسکندر
گرفتم چیده باشد خجلت تمثال خودبینی
به عبرت اب ده چشم هوس از سیر این محفل
که اشکی چند بر مژگان تر بسته ست ایینی
دماع بی نیازان ناز وحشت بر نمی دارد
مدان جز ننگ ازادی که گیرد دامنت چینی
غبار دشت امکان را مکن تکلیف اسودن
ز خود برده ست خلقی را هوای خانه زینی
ز رنگ سایه من بوی چندین نافه می بالد
ختن پرورد نازم در خیال زلف مشکینی
مژه نگشوده چندین رنگم از خود می برد بیدل
رگ گل بستر نازی پر طاووس بالینی
صد رنگ نقش بستیم دریاد گل جبینی
طاووس کرد ما را تصویر نازنینی
پرواز شوق امروز محمل کش تپش نیست
در بیضه ام جنون داشت بی بال و پرکمینی
وهم برهنه پایی گر دامنت نگیرد
هر خار این بیابان دارد ترنجبینی
صور و خروش محشر درگوش عاشقانت
کم نیست گر رساند از پشه ای طنینی
ما را غرور دانش شد دور باش تحقیق
می خواست این تماشا چشم به خود نبینی
در مکتب تعین چندین ورق سیه کرد
مشق خیال هستی از سر خط جبینی
زنن دشت و در ندیدیم جایی که دل گشاید
در بحر نظم شاید پیدا شود زمینی
شهرت کمین عنقا مردیم و خاک گشتیم
بر نام ما نخندید زین انجمن نگینی
از ذره تا مه و مهر اماده رحیل است
هر پای بر رکابی هر توسنی و زینی
بیدل مپیچ چندین بر دستگاه اقبال
در دامن بلندت چین دارد استینی
اگر سیر زمین داری وگر افلاک می بینی
دماغ فرصت امروزست فردا خاک می بینی
پری نفشانده ای تا وانماید رنگ این باغت
قفس پرورده ای گل ازکمین چاک می بینی
نخواهی غره ی ارایش علم و عمل گشتن
خیالی چند دور از عالم ادراک می بینی
نپنداری شود اب وضوی باطنت حاصل
به فالی گر فشاری دامن نمناک می بینی
هنوز از موج می بویی ندارد جام این محفل
خط پیمانه در اندیشه های تاک می بینی
نه دنیا کلفت اموزست و نه عقبا غم اندوزست
ستم ها از جنون فطرت بی باک می بینی
شکار وهم گردونی، به زنجیر چه افسونی
که هر سو می روی یک حلقه فتراک می بینی
که برد ان طول و پهنایت، چه شد دریادلی هایت
که چون گوهر غنا در عقده امساک می بینی
اقامت ارزو، هیهات با اسباب جوشیدن
به قدر اشیان، رنج خس و خاشاک می بینی
رقم ساز تعلق وقف عبرت سر خطی دارد
که تا لغزید مژگان هر چه دیدی پاک می بینی
غم تدبیر لذات از مزاجت گم نشد بیدل
به دندان سنگ زن پر زحمت مسواک می بینی
عمر سبک عنان کجاست از نظرم تو می روی
دامن خود گرفته ام می نگرم تو می روی
موج نقاب حیرت است بر رخ اعتبار بحر
گرگهرم تو ساکنی ورگذرم تو می روی
غنچه کمین نشسته ام دامن بوی گل به کف
جیب تامل از هوس گر بدرم تو می روی
بر در جود کبریا نیست ترانه گدا
نام کریم بر زبان مست کرم تو می روی
خلق طلب بهانه ات محمل وهم می کشد
سیر خودت هزار جاسث دیر و حرم تو می روی
با نفس امد و شدیست لیک ندارم امتیاز
قاصد من تو می رسی نامه برم تو می روی
لاله کجا و کو سمن تا شکند کلاه من
همچو بهار ازین چمن گل به سرم تو می روی
هستی و نیستی چو شمع پرتوی ازخیال توست
با شب من تو امدی با سحرم تو می روی
عکس حضور عیش ما خارج شخص هیچ نیست
من ز برت کجا روم گر ز برم تو می روی
بیدل از التفات تو دوری من چه ممکن است
در وطنم تو مونسی همسفرم تو می روی
ای نم اشک هوس مایل مژگان نشوی
سیل خیزست حیا انهمه عریان نشوی
چه بهار و چه خزان رنگ گل حیرت توست
جلوه ای نیست گر ایینه نمایان نشوی
از زمین تا فلکت دعوی استعدادست
به تکلف نشوی هیچ گر انسان نشوی
ذره خورشید دکان، قطره و دریا سامان
انقدر نیست متاع تو که ارزان نشوی
هر قدم رشته این راه تامل دارد
به گشاد گره ابله دندان نشوی
بیش ازین سحر تغافل نتوان برد به کار
گر برای چمن از پرده تو خندان نشوی
افت رنگ حنا دست بهم سوده مباد
خون عاشق گنهی نیست پشیمان نشوی
کشتی نُه فلک اینجا به نمی توفانی ست
تا توانی طرف اشک یتیمان نشوی
وحشت از کف ندهی دهر فسردن قفس است
ای نگه سعی کمی نیست که مژگان نشوی
فکر کیفیت خود نیستیی می خواهد
تا سر از دوش نرفته ست گریبان نشوی
شرم کن بیدل از ان جلوه که چون اب روان
همه تن اینه پردازی و حیران نشوی
تا محرم طبیعت بلبل نمی شوی
رنگ اشنای خاصیت گل نمی شوی
تا نیست وقف هر سر مویت محرفی
جوهر شناس تیغ تغافل نمی شوی
پست است نردبان عروج تعینت
تا سرنگون فهم تنزل نمی شوی
زین کشمکش که خاصیت فهم نارساست
اسوده جز به کسب تجاهل نمی شوی
هر غنچه ای تأملی ای دود پرفشان
اخر درین چمن رگ سنبل نمی شوی
دوش حباب و بار نفس یک نفس بس است
زین بیشتر حریف تحمل نمی شوی
تا از کفت عنان نبرد ترک اختیار
موصول بارگاه توکل نمی شوی
بر طاق نه، تردد مینای قسمتت 
صد بار اگر گداز خوری مل نمی شوی
تا نیستی به صیقل اجزا نمی رسد
ایینه دار انجمن کل نمی شوی
از سجده فناست بقای حقیقتت
زین وضع گر چراغ شوی گل نمی شوی
با پیکر خمیده مخواه امتداد عمر
کم نیست گر به گردن خود غل نمی شوی
اخر از این محیط خیالت گذشتن است
بیدل چرا چو موج گهر پل نمی شوی
به طبع مقبلان یارب کدورت را مده راهی
براین ایینه ها مپسند زنگ تهمت اهی
چراغ ابلهان عمری ست می سوزد درین محفل
چه باشد یک شرر بالد فروغ طبع اگاهی
جهان ایینه وهم است و این طوطی سرشتانش
نفس پرداز تقلیدند و می گویند اللهی
پر است افاق از غولان ادم رو چه سازست این
به این بی حاصلان یا دانشی یا مرگ ناگاهی
به حیرتگاه وصل افسون هجران عالمی دارد
فراموشی نصیبم کن مگر یادت کنم گاهی
تپش ها دارم و از اشیان بیرون نمی ایم
به این انداز مژگان هم ندارد بال کوتاهی
به خاک استانت چون هلال از بس که گم گشتم
جبینی یافتم در نقش پیشانی پس از ماهی
ندانم مژده وصل که دارد انتظار من
که حسرت سخت گلبازست با گرد سر راهی
چراغ عبرت من از گداز شمع شد روشن
بغیر از زندگانی نیست اینجا داغ جانکاهی
به تنگیهای دل یک غنچه نتوان نقش بست اینجا
شکستم رنگ تا تغییر دادم بستر اهی
ببینم تا کجاها می برد فکر خودم بیدل
به رنگ شمع امشب در گریبان کنده ام چاهی
به شهرت زد اقبال خلق از تباهی
سپید است نقش نگین از سیاهی
دماغ غرور از فقیران نبالد
کجی نیست سرمایه بی کلاهی
گر این است درد سر زر پرستان
همان اجتماع گدایی ست شاهی
ندانم خیال دماغ افرینان
چه دارد درین امتحان گاه واهی
ندیده ست ازین بحر غیر از فسردن
به چشمی که موج گهر نیست راهی
یقین احتیاج دلایل ندارد
در اب افکند سرمه را چشم ماهی
نخواهی شدن منکر انچه گفتی
دو لب داده در هر حدیثت گواهی
گر اقبال خورشیدیت اوج گیرد
فروزد چراغ از دم صبحگاهی
به هر جا گشادند مژگان نازت
به چشم بتان خواب شد خوش نگاهی
شنیدم قدم می گذاری به چشمم
زمین سبز کرده ست مژگان گیاهی
کتان باب مهتاب چیزی ندارد
به هر جا تویی دیگر از من چه خواهی
کرم بسکه گرم امتحانست بیدل
مرا سوخت اندیشه بی گناهی
در دل زد خیال پرتو مهرت سحرگاهی
چراغان فلک چون صبح کردم خامش از اهی
چو ماه نو فلک را زیر دست سجده می بینم
نیازم می زند ساغر به طاق ابروی چاهی
بهار ارزو نگذاشت در هر رنگ نومیدم
ز چشم انتظار اخر زدم گل بر سر راهی
چه امکان است فیض از خاک من توفان نینگیزد
غبار سینه چاکان در نظر دارد سحرگاهی
به بی دردی تو هم ای شوق شمعی کشته رو شن کن
ندارد لاله زار افرینش داغ دلخواهی
ز بس جوش بهار ناکسی افسرد اجزایم
خزان رنگ هم از من نمی بالد پر کاهی
به جیب هر نفس خون دو عالم ارزو دارم
که دارد نیش تفتیشی که بشکافم رگ اهی
طریق کعبه و دیر این قدر کوشش نمی خواهد
به طوف خانه دل کوش اگر پیدا شود راهی
جهان کثرت اظهار غرورت برنمی دارد
ز سامان ادب مگذر پر است این لشکر از شاهی
مگو بیدل سپند ما دل اسوده ای دارد
تسلی هم درین محفل به اتش می تپد گاهی
ما را نه غروری ست نه فری نه کلاهی
خاکیم به زیر قدم خویش نگاهی
انجا که قناعت کند ایجاد تسلی
گرم است سرکوه به زیر پرکاهی
بر دولت بیدار ننازم چه خیال ست
خوابیده بهم بخت من و چشم سیاهی
بر صد چمن هستی ام افسانه نازست
خواب عدم و سایه مژگان گیاهی
از برده دل تا چه کشد سعی تأمل
چون خامه زنالم رسنی هشته به چاهی
یا رب تو تن اسانی جهدم نپسندی
می خواندم افسون نفس سوخته گاهی
زبن دشت سبکتازی فرصت ندمانید
گردی که توان بست به پیشانی اهی
اخر چو غبار نفس از هرزه دویها
رفتیم به باد و ننشستیم به راهی
گرد تری از جبهه شبنم نتوان برد
در اینه ما عرقی کرده نگاهی
بید ل شدم و رَستم از اوهام تعین
ایینه شکستن به بغل داشت کلاهی
اگر جانی وگر جسمی سراب مطلب مایی
به هر جا جلوه گر کردی همان جز دور ننمایی
نه لفظ ایینه انشا، نه معنی قابل ایما
به این سازست پنهانی، به این رنگست پیدایی
بهار وحدت است اینجا دویی صورت نمی بندد
خیال ایینه دارد لیک بر روی تماشایی
به سامان نگاهت جلوه اغوش اثر دارد
دو عالم سر بهم سوده ست تا مژگان بهم سایی
دلی خون کردم و در اب دیدم نقش امکان را
گداز قطره من عالمی را کرد دریایی
هجوم گریه برد از جا دل دیوانه ما را
به اب از سنگ سودا محو شد تمکین خارایی
بهارستان شوق بی نیازی رنگ ها دارد
گلی مست خود ارایی ست یعنی عالم ارایی
به وهم غیر ممکن نیست انداز برون جستن
چوگردون شش جهت اغوش واکرده ست یکتایی
قصور و حور گو انسوی وهم ایینه بردارد
زمان فرصت اگاهان وصلت نیست فردایی
بنازم نشئه یکرنگی جام محبت را
دل از خود رفتنی دارد که پندارم تو می ایی
هزار ایینه حیرت در قفس کرده ست طاووست
جهانی چشم بگشاید تو گر یک بال بگشایی
ز تحریک نفس عمری ست بیدل در نظر دارم
پر پروانه چندی جنون پرواز عنقایی
چشم من بی تو طلسمی است بهم بسته ز عالم
این معمای تحیر تو مگر بازگشایی
مقصد بینش اگر حیرت دیدار تو باشد
از چه خودبین نشود کس که تو در کسوت مایی
بی ادب بس که به راه طلبت راه گشودم
می زند ابله ام از سر عبرت کف پایی
طایر نامه بر شوقم و پرواز ندارم
چقدر اب کنم دل که شود ناله هوایی
بست زیر فلک ازادگی ام نقش فشردن
ناله در کوچه نی شد گره از تنگ فضایی
خنده عمری ست نمی ایدم از کلفت هستی
حاصلی نیست در اینجا تو هم ای گریه نیایی
دل ز نیرنگ تو خون شد، خرد اشفت و جنون شد
ای جهان شوخی رنگ تو، تو بیرنگ چرایی
دل بیدل نکند قطع تعلق ز خیالت
حیرت و اینه را نیست ز هم رنگ جدایی
برون تازست حسن بی مثال از گرد پیدایی
مخوان بر نشئه نازپری افسون مینایی
فریب اب خوردن تا کی از ایینه هستی
دو روزی گو نباشد کشتی تمثال دریایی
گوه قتل مشتاقان فسوس قاتلست اینجا
ندارد خون کس رنگی مگر دستی به هم سایی
ز اعیان قطع کن افسانه شکر و شکایت را
همان سطریست نامفهوم طوماری که نگشایی
نگردی از عروج نشئه دیوانگی غافل
خمی دارد فلک هم از کلاه بی سر و پایی
جنون عشق توفان می کند در پرده شوقم
گریبان می درٌد از بند بند نی دم نایی
به شوخیهای کثرت سعی وحدت بر نمی اید
چه سازد گر نسازد با خیالی چند تنهایی
به تمثالی که در چشمت سر و برگ چمن دارد
ز خود رنگی نمی کاهی که بر ایینه افزایی
وداع خودنمایی کن ز ننگ ذرگی مگذر
چوگم گشتی به چشم هرکه ایی افتاب ایی
ازین عبرتسرا گفتم چه بردند ارزومندان
حقیقت محرمان گفتند: داغ ناشناسایی
به شغل گفتگو مپسند بیدل کاهش فطرت
به مضراب هوس تاکی چوتارساز فرسایی
بهار است ای ادب مگذار از شوق تماشایی
به چندین رنگ و بوی خفته مژگانم زند پایی
خوشا شور دماغ شوق و گیرودار سودایی
قیامت پرفشان هویی، جهان اتش فکن هایی
ز هر برگ گل این باغ عبرت در نظر دارم
کف افسوس چندین رنگ و بو بر یکدگر سایی
جهان پر بیحس است از ساز نیرنگی مشو غافل
هوایی می دمد وهم نفس بر نقش زیبایی
طرب کن گر پی محمل کشان صبح برداری
که این گرد جنون دارد تبسم خیمه لیلایی
به هر مژگان زدن سر می دهد در عالم ابم
خمستان در بغل اشک قدح کج کرده مینایی
به امید گشاد دل نگردی از خطش غافل
پی این مور می باشد کلید قفل صحرایی
به هر جا عشق اراید دکان عرض استغنا
سر افلاک اگر باشد نمی ارزد به سودایی
خراب جستجوی یکنفس ارام می گردم
شکست دل کنم تعمیر اگر پیدا شود جایی
ز جیب عاجزی چون ابله گل کرده ام بیدل
سر خوناب مغزی سایه پرورد کف پایی
به نمو سری ندارد گل باغ کبریایی
ندمیده ای به رنگی که بگویمت کجایی
پی جستجوی عنقا به کجا توان رساندن
نه سراغ فهم روشن نه چراغ اشنایی
ره دشت عشق و انگه من گشته گم درین ره
به سر چه خار بندم الم برهنه پایی
زده افتاب و انجم به قبول بارگاهت
ز سر بریده بر سرگل طالع ازمایی
سر ریشه ام ندانم به کجا قرار گیرم
ته خاک هم نیاسود گل باغ خود نمایی
ز شکوه ملک صورت سربرگ و بارم این بس
که ز خاک اهل معنی کنم ابرو گدایی
همه تن چو سایه رنگم به صفا چه نسبت من
مگرم زنند صیقل به قبول جبهه سایی
من بیخبر کجایم که در دگر گشایم
ز تو انچه وانمایم تویی انکه وانمایی
ز جهان رمیدم اما نرهیدم انقدرها
که هنوزهمچو صبحم قفسی ست با رهایی
خرد فسرده جولان چه دهد سراغ عرفان
بدرد مگرگریبان ز جنون نارسایی
چه شگرف دلربایی، چه قیامت اشنایی
نه ز ماست عالم تو نه تو از جهان مایی
بم و زیر ساز امکان به ادبگه ثنایت
عرقی دمانده بیرون ز جبین تر صدایی
به صد انجمن من و ما سرو برگ ماست یکتا
همه موج یک محیطم همه خلق یک خدایی
به محیط عشق یارب به چه ابرو ببالیم
چو حباب کرده عریان همه را تنک ردایی
ز وصال مهرتابان چه رسد به سایه بیدل
روم از خود و تو گردم که تو درکنارم ایی
چو چینی شدم محو نازک ادایی
ز مو خط کشیدم به شهرت نوایی
فغان داغ دل شد ز بی دست و پایی
فسرد اتشم ای تپیدن کجایی
به ان اوج اقبالم از بی کسی ها
که دارد مگس بر سر من همایی
پر افشان شوقم خروشی ست طوقم
گرفتارم اما بقدر رهایی
کباب وصالم خرابست حالم
ز غم چون ننالم فغان از جدایی
نشد اخر از خون صید ضعیفم
سر انگشت پیکان تیرت حنایی
تری نیست در چشمه زندگانی
ز خجلت نم جبهه دارم گدایی
فنا ساز دیدارکرد از غبارم
نگه شد سراپایم از سرمه سایی
تکلف مکن سازتقلید عنقا
ز عالم براتا به رنگم برایی
ببالد هوس در دل ساده لوحان
کند عکس در اینه خودنمایی
درین کارگاه هلاکت تماشا
چه بافد شب و روز جز کربلایی
نه اهنگ شوقی نه پرواز ذوقی
به بیکاری ام گشت بیمدعایی
هوایی نشد دستگیر غبارم
زمینم فرو برد از بیعصایی
به ساز خموشی شدم شهره بیدل
دو بالا زد اهنگم از بینوایی
چه معنی بیانی چه لفظ اشنایی
رسایی مدان تا ز خود بر نیایی
چو رو یابد ایینه بیحیایی
شود جوهر ارای دندان نمایی
چه مقدار ارایش خنده دارد
کف خاک و انگه دماغ خدایی
متن بر غروری که مانند اتش
روی شعله ای چند و خاکستر ایی
نفس مایه را می کشد لاف هستی
به رسوایی بی زر و میرزایی
فلک غم ندارد ز اه ضعیفان
چه پروا هدف را ز تیر هوایی
درایینه هوش ما زنگ غفلت
نهفته ست چون فسق در پارسایی
به درد سرتهمت سرکشیها
من و عافیت صندل جبهه سایی
چو ریزد پر و بال من از تپیدن
شکست قفس را شود مومیایی
سخن کرد توفانی انفعالم
شنا داد ساز مرا تر صدایی
قناعت کند مرکز ابروبت
شود قطره گوهر به صبرازمایی
اگرکشتی اسمان غرق گردد
قلندر ندارد غم ناخدایی
دربن انجمن غیر عبرت چه دارد
غرورنی و خجلت بوریایی
به هستی من وما ضروریست بید ل
نفس نیست جز مایه خود ستایی
حیرت قفسم کو اثر عجز و رسایی
مجبور ادب را چه وصال و چه جدایی
ایینه وتسلیم فضولی، چه خیالست
رنگی ننماییم که انرا ننمایی
وقست که چون ابله ازپوست براییم
کز خویش برون می کشدم تنگ قبایی
از بسکه به دل ناخن تدبیر شکستم
چون غنچه دمید از نفسم عقده گشایی
خوشباش که کس مانع ازادگیت نیست 
عالم همه راه است گر از خویش برایی
ای حسن معیت ز فریبت نگهم سوخت
یک پرده عیانترکه بسی دور نمایی
برگنج همان صورت ویرانه نقابست
پوشد مگرت بندگی اثار خدایی
در بحر چرا قطره ما بحر نباشد
در بزم کریمان چه خیالست گدایی
از لاف حذرکن که درین عرصه مبادا
پرواز فروشی و فسردن به درایی
رفع هوس از طینت مردم چه خیالست
زبن قافله بیرون نرود هرزه درایی
نتوان شدن از وهم وجود و عدم ازاد
با دام و قفس ساز که دور است رهایی
حاصل نکنی صندل درد سر هستی
بیدل به ره عشق اگر جبهه نسایی
در زندگی نگشتیم منظور اشنایی
افتد نظر به خاکم چشمی ز نقش پایی
همکسوت حبابم عریانیم نهان نیست
چون من ندارد این بحر شخص تنک ردایی
بعد از فنا غبارم شور قیامت انگیخت
بر خاک من ستم کرد فریاد سرمه سایی
خوان مال هستی عبرت نصیبیی داشت
شد سیر هر کس اینجا از خوردن قفایی
در کارگاه تجدید حیران رنگ و بو باش
چندین بهار دارد گلزار بیوفایی
مینا نخورده بر سنگ کم رست از دل تنگ
پهلو تهی کن از خویش در بزم پست جایی
کیفیت مروت در چشم دوستان بست
مژگان مگر ببندند تا گل کند حیایی
جز عبرتی که داریم دیگر چه وانماییم
ایینه کرد ما را نیرنگ خودنمایی
جایی که ناتوانش بگرفت خس به دندان
انگشت زینهارست گر قد کشد عصایی
همت زترک دنیا بر قدر خود چه نازد
مژگان بلند شد لیک مقدار پشت پایی
جیب دریده صبح مکتوب این پیام است
کای بیخبر چنین باش دنیاست خنده جایی
اسرار پرده دل مفهوم حاضران نیست
بیدل ز دور داریم در گوش همصدایی
در گرفته ست زمین تا به فلک بی سروپایی
ای حیا نشئه مبادا تو به این رنگ برایی
خاک خور تا نخوری عشوه اسباب تکلف
جغد ویرانه شوی به که کنی خانه خدایی
هرکجاکوکب اقبال جنون ناز فروشد
تاج شاهی ست غبار قدم ابله پایی
عبرت اباد جهان فرصت افسوس ندارد
مژه بر هم زدن است ان کف دستی که بسایی
فیض اقبال قناعتکده فقر رساتر
می کند سایه دیوار درین گوشه همایی
زین تماشاکده حیرانی ما رنگ نگیرد
ورق اینه مشکل که توان کرد حنایی
حسن تحقیق گر از عین و سوی پرده گشاید
تری و اب بهم نیست به این تنگ قبایی
غیرت مهر نتابد اثر هستی انجم
صرفه ماست که در اینه ما ننمایی
شعله ای خواست به مهمانی خاشاک اجازت
گفت : در من نتوان یافت مرا گر تو بیایی
می کشم هر نفس از جیب تپیدن سر دیگر
دارم از گرد رهت اینه بی سروپایی
چشم برروی تونگشودکسی غیر نقابت
محو گیر اینه و عکس که از پرده برایی
بیدل از ما نتوان خواست چه افغان چه ترنم
نی این بزم شکسته ست نفس در لب نایی
درتن ویرانه بی سعی قناعت وانشد جایی
به دامن پاکشیدم یافتم اغوش صحرایی
به سعی خویش می نازم که بااین نارساییها
شدم خاک و رساندم دست تا نقش کف پایی
نمی باشد پریشان بالی نظاره شبنم را
به دیوان تحیر نیست بر هم خورده اجزایی
دلت مرد از سخن سازی در عزم خموشی زن
که جز ضبط نفس اینجا نمی باشد مسیحایی
درین دریا نگاهی اب ده سامان مستی کن
که دارد هر حیا جامی و هر قطره مینایی
نفس سرمایه این چار سوییم ای هوس شرمی
بضاعتها پر افشانی ست کو سودی چه سو دایی
ز خواب غفلت هستی که تعبیر عدم دارد
توان بیدار گردیدن اگر برخود زنی پایی
ز یادت رفته است افسانه بزم ازل ورنه
نمی باشد جز افسون سخن پنهان و پیدایی
جهانی صید حیرت بود هر جا چشم واکردم
ندیدم چون گشاد بال مژگان چنگ گیرایی
به درد بی نگاهی درهم افشردست مژگانم
خرامی تا رساند حیرت اغوش پهنایی
ندانم فرش تسیلم سر راه که ام بیدل
به دامن گردی از خود داشتم افشانده م جایی
ز خویش رفته ام اما نرفته ام جایی
غبار راه توام تا کی ام زنی پایی
تحیر تو ز فکر دو عالمم پرداخت
به جلوه ات که نه دین دارم و نه دنیایی
نشسته ام به ادبگاه مکتب تحقیق
هزار اسم گره بسته در معمایی
رموز حیرت ایینه کیست در یابد
اقامت در دل نیست بی تقاضایی
مقیم کنج خرابات زحمتیم همه
گمان مبر که برون افتد از خمش لایی
ز ساز دهر مگو کوک عبرتست اینجا
سپند سوخته ای یا ترنگ مینایی
نشانده است جهان را در اتشی که مپرس
جمال در نظر و انتظار فردایی
درین قلمرو وحشت چه مردمک چه نگاه
جنون دمانده خط از نقطه سویدایی
نظر به حیرت تصویر هند باخته ام
کزین سیه قلمان برنخاست لیلایی
به ان خمی که جنون چین دامنم پرداخت
چو گردباد شکستم کلاه صحرایی
چو صبح می روم از خویش تاکجا برسم
به هر نفس زدنم پرگشاست عنقایی
غرور خودسری از پست فطرتان بید ل
دمیده ابله ای چند ازکف پایی
شور گمگشتگی ام زد به در رسوایی
حیف همت که شود منفعل عنقایی
ننگ هوش است که چون عکس درین دشت سراب
اب ایینه کند کشتی کس دریایی
خلقی از لاف جنون شیفته اگاهیست
تو به خمیازه مبر عرض قدح پیمایی
شمع با ماندنش از خویش گذشت اخر کار
پشت پای است ز سر تا به قدم بی پایی
در مقامی که نفس نعل در اتش دارد
خنده می ایدم از غفلت بی پروایی
یاد ان قامت رعنا به تکلف نکنی
که مبادا روی از خویش و قیامت ایی
حسرت باده کشی نیست کم از اتش صور
کوهها رفت به باد از هوس مینایی
سعی مطرب نشود چاره گر کلفت دل
این گره نیست که ناخن زنی و بگشایی
شور هنگامه افلاک و خروش دل خاک
بی صدا تر ز دو دست است چو بر هم سایی
حرف عشق انجمن ارای خروشست اینجا
بند نی گردد اگر لب بهم ارد نایی
خواب در دیده ارباب قناعت تلخ است
بوریا گر نکند مخملی و دیبایی
هیج جا نیست تهی جای بهم جوشیدن
شش جهت عالم عنقاست پر از تنهایی
شعله را جز ته خاکسترش ارام کجاست
جهد ان کن که تو در سایه خویش اسایی
بیدل این ما و منت حایل اثار صفاست
نفسی اینه باشی که نفس ننمایی
عنانم گر نگیرد خاطر ایینه سیمایی
به قلب اسمانها می زنم از اه هیهایی
ز سامان دو عالم ارزو مستغنی ام دارد
شبستان خط جام و حضور شمع و مینایی
دمیدن گو نباشد ابیار ریشه جهدم
نهال داغ حرمان را زمینگیری است بالایی
نیاز خاک راه ناامیدی بایدم کردن
دل خون گشته در دستی، سر فرسوده در پایی
سراغ خون من از گرد رنگ گل چه می پرسی
به یاد دامن او می کشم اخر سر از جایی
چراغ حیرتم چون لاله در دست است معذورم
رهی گم کرده ام در ظلمت اباد سویدایی
درین گلشن میسر نیست ترک احولی کردن
که در هر برگ گل ایینه دارد حسن رعنایی
ز نفی ما و من اثبات وحدت کرد اگاهی
حبابی چند از خود رفت و بیرون ریخت دریایی
نبود امیدی از جام سلامت غنچه ما را
هم از جوش شکست رنگ پرکردیم مینایی
ندامت مایه ایم ای یأس اتش زن به عقبا هم
که امروز زیانکاران نمی ارزد به فردایی
دل ازکف داده ام دیگر زکلفتها چه می پرسی
به سامان غبارم دامن افشانده ست صحرایی
من بیدل حریف سعی بیجا نیستم زاهد
تویی و قطع منزلها من ویک لغزش پایی
ماییم و دلی سرورق بی سر و پایی
چون ابله صحرایی و چون ناله هوایی
از پرده ناموسی افلاک کشیدیم
ننگی که کشد لاغری از تنگ قبایی
گامی به رهت نازده در خاک نشستیم
چون اشک به این رنگ دمید ابله پایی
جرأت هوس طاقت دوری نتوان بود
زخم است همه گر مژه واری ست جدایی
دل مایل تحریر سجودی ست که امروز
نقش قدم او ورقی کرده حنایی
ای اینه گرد نفسی بیش ندارم
زین بیش مرا در نظر من ننمایی
همت نپسندد که به این هستی موهوم
چون عکس در ایینه کنم خانه خدایی
درکشور یأسی که سحر خنده شام است
خفاش شوی به که دهی عرض همایی
زین جوش غباری که گرفته ست جهان را
فتح در خیبر کن اگر چشم گشایی
تا چند خراشد اثر لاف گلویت
داوود نخواهی شدن از نغمه سرایی
گر چون مه نو سرکشی از منظر تسلیم
بوسد لب بامت فلک از عجز بنایی
بر همزن کیفیت یکتایی ما نیست
این سجده که بر پیکر مابست دوتایی
بیدل تهی از خویش شدی ما و منت چیست
ای صفر بر اعداد تعین نفزایی
نشد ایینه کیفیت ما ظاهر ارایی
نهان ماندیم چون معنی به چندین لفظ پیدایی
به غفلت ساخت دل تا وارهید از غیرت امکان
چه ها می سوخت این ایینه گر می داشت بینایی
مزاج عافیت یکسر شکست اماده است اینجا
همه گر سنگ باشد نیست بی اندوه مینایی
بلد عشق است از سر منزل مجنون چه می پرسی
که اینجا خانه ها چون دیده اهوست صحرایی
خیال زندگی پختن دماغ هرزه می خواهد
همه گر دل شود ایینه ات ان به که ننمایی
علف خواری نباید سر کشد از حکم گردونت
که دوش از بار اگر دزدی به زیر چوب می ایی
ز ننگ اعتبار پوچ هستی بر نمی اید
عدم کرد از ترحم پیکر ما را هیولایی
نوایی از صدف گل می کند کای غافل از قسمت
لب خشکی که ما داریم دربایی ست دریایی
به خاموشی مباش از ناله بی رنگ دل غافل
نفس چندین نیستان ریشه دارد از لب نایی
به خواب ناز هم زان چشم جادو می کشد قامت
به انداز بلندیهای مژگان فتنه بالایی
نهان می دارد از شرم تکلم لعل خاموشش
چو بند نیشکر در بوس هم ذوق شکرخایی
هلال اوج قدر از وضع تسلیم تو می بالد
فلک فرشی گر از خود یک خم ابرو فرود ایی
ندانم با که می باید درین ویرانه جوشیدن
به هرمحفل که ره بردم چو شمعم سوخت تنهایی
هوای دامن او گر نباشد شهپر همت
که بر می دارد از مشت غبارم ناتوانایی
چه سان از سستی طالع ز پا افتاده ام بیدل
که تمثال ضعیفم را کند ایینه دیبایی
نقش ما شد وبال یکتایی
برد طاووس عرض عنقایی
نفس امد برون جنون به بغل
کرد اشفته گرد صحرایی
چیست ما و من تو در عالم
انفعال غرور پیدایی
عمرها شد ز جنس ما گرم است
روز بازار عبرت ارایی
تا ابد باید از خیال گذشت
یک قلم دینه است فرودایی
ای هوا ناقه هوس محمل
به کجا می روی و می ایی
برده ای سر به اسمان غرور
خاک ناگشته کی فرود ایی
صحبت ادبار بی کسی اورد
عالمی داشته است تنهایی
شش جهت چشم زخم می بارد
جهد ان کن که هیچ ننمایی
وصل دیدیم و هجر فهمیدیم
خاک در چشم ناشناسایی
بیدل از اسیای چرخ مخواه
غیر اشغال کف بهم سایی
چه لازم است درین عرصه عجز کیش برایی
تعیّن است کمی هم مباد بیش برایی
ز سیر غنچه و گل زخمی هوس نتوان شد
خوش انکه غوطه زنی در دل و ز ریش برایی
به قد شعله ز اتش دمد کلاه شکستن
تو هم بناز به خود هر قدر به خویش برایی
بهشت عافیتت گوشه دل ست مبادا
چو اشک ابله ای بر هزار نیش برایی
بس است جرات نظاره ننگ مشرب الفت
به گرد حسن مگرد انقدرکه ریش برایی
سراغ امن ندارد غبار شهرت عنقا
ز خلق انهمه واپس مرو که پیش برایی
فریب کسوت وهمت ره یقین زده بیدل
ز رنگ خویش برا تا به رنگ خویش برایی
دلت فسرد جنونی کز اشیانه برایی
چو ناله دامن صحرا به کف ز خانه برایی
به ساز عجز ز سر چنگ خلق نیست گزیرت
چو مو زپرده چه لازم به ذوق شانه برایی
گر التزام جنون نیست سعی گوشه فقری
مگر ز جرگه یاران به این بهانه برایی
شعار طبع رسا نیست انتظار مواعظ
ز توسنی است که محتاج تازیانه برایی
چو موج گوهر اگر بگذری ز فکر تردد
برون نرفته ازین بحر برکرانه برایی
زجا درامدن انگه به حرف پوچ حیاکن
نه کودکی که به صورت دهل زخانه برایی
چو مور نقب قناعت رسان به کنج غنایی
که پر بر اری و از احتیاج دانه برایی
زگوشه دل جمع ان زمان دهند سراغت
که همچو فرصت اسودن از زمانه برایی
به خاک نیز پر افشان فتنه ای ست غبارت
بخواب انهمه کز عالم فسانه برایی
به خود ستایی بیهوده شرم دار ز همت
که لاف دل زنی و بیدل از میانه برایی
سبکساری ست هرگه در نظرها بیدرنگ ایی
به این جرات مبادا چون شرر مینا به سنگ ایی
به انداز تغافل نیم رخ هم عالمی دارد
چرا مستقبل مردم چو تصویر فرنگ ایی
ز ما و من جهانی شیشه زد بر سنگ نومیدی
در قلقل مزن چندان که در پای ترنگ ایی
همه گر جبن باشد از طریق صلح کل مگذر
چو غیرت تا کجا با هر که پیش ایی به جنگ ایی
حیا سامانی این مقدار رسوایی نمی خواهد
که چون فواره هر چند اب گردی درشلنگ ایی
خمار، افت کشیها دارد از ساغرکشی بگذر
که می اندیشم از خمیازه در کام نهنگ ایی
بساط لاف چندین انفعالی درکمین دارد
حذر زان وسعت دامن که زیر پای لنگ ایی
کسی با برق بی زنهار فرصت برنمی اید
به افسون نفس تا چند در باد تفنگ ایی
سخن دردسر است اما متن بر خامشی چندان
که چون ایینه از ضبط نفس در زیر زنگ ایی
دران محفل به ظرف وهم وظن کم می رسد فطرت
مگر گردون شوی تا قابل یک کاسه بنگ ایی
همین در کسوت وهم است سیر باغ امکانت
بپوش از هر دو عالم چشم اگر زین جامه تنگ ایی
به سامانست بیدل عشرتت در خورد همواری
به سیر این چمن باید روی ایی که رنگ ایی
گه به رو می دوی و گاه به سر می ایی
نیستی اشک چرا اینهمه تر می ایی
درد فرصت ز هجوم املت باز نداشت
سنگها بسته به دامان شرر می ایی
زین تخیل که فشرده ست دماغ هوست
قطره نارفته به انداز گهر می ایی
شعله ات گو نفسی چند به پرواز تند
اخر از ضبط نفس در ته پر می ایی
خواب غفلت چقدر گرد پریشان نظری ست
به وطن خفته ز تشویق سفر می ایی
عالمی در نفس سوخته خون می گردد
تا تو یک ناله پرواز اثر می ایی
پایه ات انهمه از خاک نچیده ست بلند
تا کجاها به سر ابله بر می ایی
نفی اوهام ز اثبات یقین خالی نیست
هر چه شب رفته ای از خویش سحر می ایی
اخر از جلوه تحقیق به حیرت زدن ست
وعده وصل است و تو ایینه به بر می ایی
نه دل ایینه و نی دیده تماشا قابل
حیرت این است که در دل به نظر می ایی
می شود هر دو جهان یک مژه اغوش هوس
تا تو همچون نگه از پرده به در می ایی
بیدل این انجمن شوق فسردنکده نیست
همچو پرواز به افشاندن پر می ایی
حبابت ساغر و با بحر توفان پیش می ایی
حذر کز یکنفس تنگی برون از خویش می ایی
حلاوت ارزوییها گزند اماده است اینجا
همه گر در عسل پا افشری بر نیش می ایی
در ان محفل که ناز ادمیت خرس و بز دارد
محاسن می فروشی هرقدر با ریش می ایی
برو انجا که سقف سیمکار و قصر زر باشد
تو شیطانی کجا درکلبه درویش می ایی
در اهل مزبله گند حدث تاثیرها دارد
خباثت پیشه کن دنیاست اخر پیش می ایی
چه افسون اینقدرها دارد از قرب دلت غافل
که منزل در بغل گم کرده دوراندیش می ایی
به عریانی سر یک رشته دامانت نمی گیرد
جنون کن گر برون از عالم تشویش می ایی
حباب نقد هستی امتحانی دارد از صفرت
کمی هم زین میان گر رفته باشی بیش می ایی
همین اوازم از دلهای درد الود می اید
که مرهم شو اگر بر استان ریش می ایی
بهارت بیدل اخر در چه گلزار اشیان دارد
که عمری شد به چندین رنگ پیش خویش می ایی
ای که در دیر و حرم مست کرم می ایی
دل چه دارد که درین غمکده کم می ایی
جوهر ناز چه مقدار تری می چیند
که به حسرتکده دیده نم می ایی
اینقدر سلسله ناز که دیده ست رسا؟
عمرها شد که به هر سو نگرم می ایی
صمدی لیک دربن انجمن عجز نگاه
به چمن سازی اثار صنم می ا یی
چقدر لطف تو فریادرس بی بصری ست
که به چشم همه کس دیر و حرم می ایی
عقل و حس غیر تحیر چه ترازد اینجا
کز حدوث اینه پرداز قدم می ایی
عرض تنزیه به تشبیه نمی اید راست
سحر کاریست که معنی به رقم می ا یی
فقر نازد که به تجرید نظر دوخته ای
جاه بالد که به سامان حشم می ایی
ای نفس امد و رفت هوست داغم کرد
می رو ی سوی عدم باز عدم می ایی
چشم تا بسته ای، افاق سواد مژه است
صد شق خامه ز یک نقطه به هم می ایی
چینت از دامن ارام به هرجا گل کرد
ذره تا مهر به ارایش هم می ایی
انتظار تو به هر رهگذرم دارد فرش
هرکجا پای نهی پا به سرم می ا یی
کم ارایش تسلیم نگیری زنهار
ابروی نازی اگر مایل خم می ایی
چه ضرور است کشی رنج وداعم بیدل
می روم من به مقامی که تو هم می ایی
بر هرگلی دمیده ست افسون ارزویی
بوی شکسته رنگی رنگ پریده بویی
ناموس ناتوانی افتاده بر سر هم
رنگ شکسته دارد بر ششجهت غلویی
سازی که چینی دل ناز ترنمش داشت
روشن شد اخر کار از پرده تار مویی
درکاروان هستی یک جنس نیستی بود
زین چار سو گزیدیم دکان چارسویی
تدبیر خانمانت در عشق خنده دارد
کشتی شکسته انگه غمخواری سبویی
از هر سری درین بحر ناز حباب گل کرد
مست شناست اینجا بیمغزی کدویی
تا چشم باز کردیم با تو چه ساز کردیم
بر ما چو نی ستم کرد اوازی و گلویی
چون گرد باد زین دشت صد نخل بی ثمر رست
ما نیزکرده باشیم بی پا و سر نمویی
جوش و خروش عشقیم زیر و بم هوس چیست
هر پشه در طنینش دارد نهنگ هویی
هستی همان عدم بود، نی کیفی و نه کم بود
در هر لب و دهانی من داشته ست اویی
در معبدی که پاکان از شرم اب گشتند
ما را نخواست غفلت تر دامن وضویی
چون شمع تا رسیدیم در بزمگاه قسمت
یاران نشاط بردند ما داغ شعله خویی
دل بر چه داغ مالیم سر بر چه سنگ ساییم
ما را نمی دهد بار ایینه پیش رویی
بیدل گذشت خلقی ماْیوس تشنه کامی
غیر از نفس درین باغ ابی نداشت جویی
به ناقوسی دل امشب از جنون خورده ست پهلویی
بر این نُه دیر اتش می زنم سر می دهم هویی
ز فیض وحشتم همسایه جمعیت عنقا
چو دل دارم به پهلو گوشه از عالم انسویی
به هر بی دست و پایی سیر گلزاری دگر دارم
سرشکی رفته ام از خویش اما تا سرکویی
بساط خاک عرض دستگاهم برنمی دارد
چو ماه نو به گردونم اگر بالم سر مویی
محیط ناز کانجا زورق دلهاست توفانی
حبابش گردش چشم است و موج، ایمای ابرویی
خم هر سطر سنبل صد جنون اشفتگی دارد
درین گلشن مگر واکرده ای طومار گیسویی
ختن می گردد از ناف غزالان کاسه ها برکف
سزد کز زلف مشکینت کند دریوزه بویی
سری داربم الفت نشئه سودای فرمانت
به جولانگاه تسلیم از تو چوگانها ز ما گویی
نوای عندلیبان نکهت گل شد در این صحرا
مگر مینا به قلقل واکشد حرف از لب جویی
زمنزل نیست بیرون هر چه می بینی درین صحرا
تو بنما جاده تا من هم دهم عرض تک وپویی
شعور ایینه بیطاقتی ترسم کند روشن
به خاک بیخودی دارد غبارم سر به زانویی
به یک عالم ترشرو کارم افتاده ست و ممنونم
شکست رنگ صفرای طمع می خواست لیمویی
ز خواب بیخودی مشکل که بردارم سر مژگان
به زیر سایه ام دارد نهال ناز خودرویی
به خاک عاجزی چون بوریا سرکرده ام بیدل
مگر زین ره نشانم نقش ارامی به پهلویی
به وحشت برنمی ایم ز فکر چشم جادویی
چو رم دارم وطن در سایه مژگان اهویی
به بزمت نیست ممکن جرأت تحریک مژگانم
نی ام ایینه اما از تحیر برده ام بویی
نگردی ای صبا بر هم زن هنگامه عهدم
که من مشت غباری کرده ام نذر سر کویی
به پیری هم ز قلاب محبت نیستم ایمن
قد خم گشته جیبم می کشد تا ناز ابرویی
جهانی نقد فطرت در تلاش شبهه می بازد
یقین مزد تو، گر پیدا نمایی همچو من رویی
سر تسلیم می دزدم به بالین پر عنقا
چه سازم در خم نُه چرخ پیدا نیست زانویی
سراغ از حیرت من کن رم لیلی نگاهان را
برون از چشم مجنون نیست نقش پای اهویی
دو عالم معنی اشفته حالی در گره دارم
دل افسرده ام مهریست بر طومار گیسویی
دماغ اشفتگان را مهره سودا اثر دارد
برای زلف سازید از دلم تعویذ بازویی
به رنگی ناتوانم در تمنای میان او
که گرداند عیان مانند تصویرم سر مویی
محال است انچه می خواهم، خیالست اینکه می بینم
مقابل کرده اند ایینه من با پریرویی
خیال نیست. سیر شبستانی دگر دارد
چو شمع کشته سر دزدیده ام درکنج زانویی
درین گلشن چو بوی گل مریض وحشتی دارم
که خالی می کند صد بستر از تغییر پهلویی
بهار راحت از پاس نفس گل می کند بیدل
به رنگ گل ندارم زین چمن سررشته بویی
بهار ان دل که خون گردد به سودای گل رویی
ختن فکری که بندد اشیان در حلقه مویی
سحر اهی که جوشد با هوای سیر گلزاری
گهر اشکی که غلتد در غبار حسرت کویی
ز پای مور تا بال مگس صد بار سنجیدم
نشد بی اعتباریهای من سنگ ترازویی
چو گل امشب به ان رنگ ابرو برخوبش می بالم
که پنداری به خاک پای او مالیده ام رویی
به صد الفت فریبم داد اما داغ کرد اخر
گل اندام سمن بویی، چمن رنگ شرر خویی
سر سوداپرست، اوارگی تا کی کشد یارب
گرفتم بالشی دیگر ندارم، کنج زانویی
تلاش دست از ترک تعلق می شود ظاهر
ز دنیا نیست دل برداشتن بی زور بازویی
ز درد مطلب نایاب بر خود می تپد هرکس
جهان گردی ست توفان برده جولان اهویی
وداع فرصت دیدار بی ماتم نمی باشد
ز مژگان چشم قربانی پریشان کرده گیسویی
قد خم گشته ای در رهن صد عقبا امل دارم
به این دنباله داریها کم افتاده ست ابرویی
بنای محض قانع بودن ست از نقش موهومم
که من چون موی چینی نیستم جزسایه مویی
درین گلشن ز بس تنگست بیدل جای اسودن
نگردانید گل هم بی شکست رنگ پهلویی
تمثال خیالیم چه زشتی چه نکویی
ای اینه بر ما نتوان بست دورویی
ناموس حیا بر تو بنازدکه پس از مرگ
با خاک اگر حشر زند جوش نرویی
هوشی که چها دوخته ای از نفسی چند
چاک دو جهان را به همین رشته رفویی
ترتیب دماغت به هوس راست نیاید
خود را مگر ای غنچه کنی جمع و ببویی
از صورت ظاهر نکشی تهمت غایب
باور مکن این حرف که گویند تو اویی
زبن خرقه برون تاز و در غلغله واکن
چون نی به نیستان همه تن بند گلویی
حسن تو مبرا ز عیوبست ولیکن
تا چشم به خود دوخته ای ابله رویی
هر چندکه اظهار جمال از تو نهفتند
اما چه توان کردکه پراینه خویی
گر یک مژه جوشی به زبان نم اشکی
سیراب تر از سبزه طرف لب جویی
تا چینی دل کاسه به خوان تو نچیند
گر خود سر فغفور برایی دو سه مویی
تا اب تو نم دارد وگردیست ز خاکت
در معبد عرفان نه تیمم نه وضویی
کو جوش خمستان و تماشای بهارت
زبن ساز که گل در سبدومی به سبویی
غواصی رازت به دلایل چه جنون است
در قلزم تحقیق شنا خوانده کدویی
ای شمع خیال اینه از رنگ بپرداز
رنگی که نداری عرقی کن که بشویی
فهمی به کتاب لغز وهم نداری
ان روزکه پرسند چه چیزی، تو چه گویی
ای مرکز جمعیت پرگار حقیقت
گر از همه سو جمع کنی دل، همه سویی
بیدل من و ما از تو ببالد، چه خیال است
هر چند تو او نیستی، اخر نه از اویی
محو بودم هر چه دیدم دوش دانستم تویی
گر همه مژگان گشود اغوش دانستم تویی
حرف غیرت راه می زد از هجوم ما و من
بر در دل تا نهادم گوش دانستم تویی
مشت خاک و اینهمه سامان ناز اعجاز کیست
بیش ازین از من غلط مفروش دانستم تویی
نیست ساز هستی ام تنها دلیل جلوه ات
با عدم هم گر شدم همدوش دانستم تویی
محرم راز حیا ایینه دار دیگر است
هر چه شد از دیده ها روپوش دانستم تویی
غفلت روز وداعم از خجالت اب کرد
اشک می رفت و من بیهوش دانستم تویی
بیدل امشب سیر اتشخانه دل داشتم
شعله ای را یافتم خاموش دانستم تویی
به عجز کوش ز نشو و نما چه می جویی
به خاک ریشه توست از هوا چه می جویی
دل گداخته اکسیر بی نیازی هاست
گداز درد طلب، کیمیا چه می جویی
سراغ قافله عمر سخت ناپیداست
ز رهگذار نفس نقش پا چه می جویی
به هر چه طرف کنندت رضا غنیمت دان
زکارگاه فنا و بقا چه می جویی
به فکر خلق متن، هرزه سعی جهل مباش
محیط ناشده زین موج ها چه می جویی
محیط شرم بقدر عرق گهر دارد
هنوز اب نه ای از حیا چه می جویی
به دام گاه جسد پرفشانی انفاس
اشاره ای ست کزین تنگنا چه می جویی
هزار سال ره اینجا نیاز یک قدم است
زخود برای زفکر رسا چه می جویی
زبان حیرت ایینه این نوا دارد
که ای جنون زده خود را ز ما چه می جویی
به ذوق دل نفسی طوف خویش کن بیدل
تو کعبه در بغلی جابجا چه می جویی
چو محو عشق شدی رهنما چه می جویی
به بحر غوطه زدی ناخدا چه می جویی
متاع خانه ایینه حیرت است اینجا
تو دیگر از دل بیمدعا چه می جویی
عصا ز دست تو انگشت رهنما دارد
توگرنه کوردلی از عصا چه می جویی
جز این که خرد کند حرص استخوان ترا
دگر ز سایه بال هما چه می جویی
به سینه تانفسی هست دل پریشان است
رفوی جیب سحر از هوا چه می جویی
سر نیاز ضعیفان غرور سامان نیست
به غیر سجده ز مشتی گیا چه می جویی
صفای دل نپسندد غبار ارایش
به دست اینه رنگ حنا چه می جویی
ز حرص، دیده احباب حلقه دام است
نم مروت ازین چشمها چه می جویی
چو شمع خاک شدم در سراغ خویش اما
کسی نگفت که در زیر پا چه می جویی
ز افتاب طلب شبنم هوا شده ایم
دل رمیده ما را زما چه می جویی
بجز غبار ندارد تپیدن نفست
ز تار سوخته بیدل صدا چه می جویی

